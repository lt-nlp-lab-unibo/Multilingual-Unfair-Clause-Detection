Condizioni per l'utilizzo del servizio
1.
Introduzione; consenso alle Condizioni per l’utilizzo del servizio
2.
Uso di Twitch da parte di minori e persone bloccate
3.
Informativa sulla privacy
4.
Account
5.
Uso di dispositivi e Servizi
6.
Modifica delle Condizioni per l’utilizzo del servizio
7.
Licenza
8.
Contenuti degli utenti
9.
Comportamenti non consentiti
10.
Rispetto del diritto d’autore
11.
Marchi
12.
Contenuti di terzi
13.
Presentazione di idee
14.
Clausola risolutiva espressa
15.
Controversie
16.
Varie
17.
Richieste di informazioni e modalità di notifica di mandati di comparizione
18.
Condizioni specifiche per Soundtrack by Twitch
1.
Introduzione; consenso alle Condizioni per l’utilizzo del servizio
LEGGERE ATTENTAMENTE LE CONDIZIONI DEL SERVIZIO, CHE COSTITUISCONO UN CONTRATTO VINCOLANTE.
Benvenuti nei servizi gestiti da Twitch Interactive, Inc. (
definita collettivamente, insieme alle sue società collegate, “Twitch” o "noi"), costituiti dal sito web disponibile all’indirizzo https://www.twitch.tv, e dalla sua rete di siti web, applicazioni software e altri prodotti o servizi offerti da Twitch (“Servizi Twitch”).
Gli altri servizi offerti da Twitch possono essere regolati da condizioni differenti.
Utilizzando i Servizi Twitch, l’Utente accetta di essere sottoposto alle Linee guida per la community di Twitch, nonché a ulteriori linee guida o regole pubblicate sui Servizi Twitch, messe a disposizione dell'Utente o comunicate all'Utente in relazione a servizi e alle funzionalità specifiche.
Twitch può anche offrire servizi a pagamento, i quali sono soggetti alle Condizioni di vendita di Twitch e alle eventuali altre condizioni comunicate all’Utente in relazione ai servizi in questione.
Tutti tali termini e condizioni e linee guida ("Linee guida") sono incorporati nelle presenti Condizioni per l'utilizzo del servizio per riferimento.
Le Condizioni per l’utilizzo del servizio si applicano sia agli Utenti che registrano un account per i Servizi Twitch sia agli Utenti non registrati.
L’Utente, facendo clic su “Iscriviti” o comunque registrandosi, scaricando, accedendo o utilizzando i Servizi Twitch, accetta di stipulare un contratto legalmente vincolante con Twitch avente a oggetto i Servizi Twitch.
L’Utente dichiara di aver letto e compreso le presenti Condizioni per l’utilizzo del servizio e accetta di essere vincolato da esse.
Qualora non accetti le Condizioni per l’utilizzo del servizio, l’Utente dovrà astenersi dall’accedere e dall’utilizzare i Servizi Twitch.
Utilizzando Twitch o gestendo un account presso Twitch per conto di una società, un ente o un’organizzazione (detti di seguito collettivamente “Organizzazione iscritta”), l’Utente dichiara e garantisce: (i) di essere un rappresentante autorizzato dell’Organizzazione iscritta, con facoltà di vincolarla alle Condizioni per l’utilizzo del servizio e di concedere le licenze previste; e (ii) di accettare le Condizioni per l’utilizzo del servizio per conto dell’Organizzazione iscritta.
2.
Uso di Twitch da parte di minori e persone bloccate
I Servizi Twitch non sono disponibili per persone di età inferiore a 13 anni.
Se l’Utente ha un’età compresa tra 13 anni e la maggiore età nella sua giurisdizione di residenza può utilizzare i Servizi Twitch unicamente sotto la supervisione di un genitore o di un tutore legale che accetti di essere vincolato dalle presenti Condizioni per l’utilizzo del servizio.
Inoltre, i Servizi Twitch non sono disponibili per gli Utenti che in precedenza siano stati rimossi dai Servizi Twitch da parte di Twitch stessa e per i soggetti non autorizzati a usufruirne ai sensi delle leggi degli Stati Uniti (quali ad esempio restrizioni e regolamentazioni in materia di esportazione e riesportazione) e qualunque altra giurisdizione applicabile.
SCARICANDO, INSTALLANDO O ALTRIMENTI UTILIZZANDO I SERVIZI TWITCH, L’UTENTE DICHIARA DI AVERE ALMENO 13 ANNI DI ETÀ, CHE IL GENITORE O IL TUTORE LEGALE ACCETTA DI ESSERE VINCOLATO DALLE PRESENTI CONDIZIONI DI UTILIZZO DEL SERVIZIO SE L’UTENTE HA UN’ETÀ COMPRESA TRA 13 ANNI E LA MAGGIORE ETÀ NELLA SUA GIURISDIZIONE DI RESIDENZA E DI NON ESSERE STATO PRECEDENTEMENTE RIMOSSO DAI SERVIZI TWITCH E DI NON ESSERE SOGGETTO AL DIVIETO DI RICEVERLI.
3.
Informativa sulla privacy
La privacy degli utenti è importante per Twitch.
Consultare l'Informativa sulla privacy di Twitch per informazioni riguardanti la modalità con cui Twitch raccoglie, utilizza e divulga le informazioni personali dell’Utente, e le Scelte relative alla privacy sulla modalità in cui l’Utente può gestire la propria privacy online quando utilizza i Servizi Twitch.
4.
Account
a. Account e password
Al fine di aprire un account, all’Utente verrà chiesto di fornire alcune informazioni, come un nome account e una password.
L'Utente è il solo responsabile del mantenimento della riservatezza del proprio account, della propria password e della limitazione dell'accesso al proprio computer.
Se consente ad altri di utilizzare le credenziali del proprio account, l'Utente accetta le presenti Condizioni per l'utilizzo del servizio anche per conto di tutte le persone che utilizzano i Servizi con il suo account o la sua password ed è responsabile di tutte le attività che vengono svolte con il suo account o la sua password.
L’Utente è invitato ad accertarsi che le informazioni comunicate a Twitch al momento della registrazione, e in qualunque momento successivo, siano veritiere, esatte, aggiornate e complete per quanto di sua conoscenza.
Salvo nei casi in cui sia diversamente consentito per iscritto da Twitch, l’Utente non può vendere, noleggiare, dare in locazione, condividere o consentire l’accesso al proprio account ad altri soggetti, tra cui, a titolo puramente esemplificativo, incaricare un’altra persona di accedere ai diritti amministrativi del suo account.
Twitch si riserva ogni diritto e mezzo legale al fine di prevenire l’uso non autorizzato dei Servizi Twitch, ivi compresi a titolo puramente esemplificativo, barriere di natura tecnologica, mappatura IP e, in casi gravi, contatto diretto con l’Internet Service Provider (ISP) relativamente all’uso non autorizzato.
b. Account di terzi
Twitch può consentire all’Utente di registrarsi e accedere ai Servizi Twitch attraverso taluni servizi di terzi.
La raccolta, l’uso e la divulgazione delle informazioni dell’Utente da parte di terzi saranno soggetti alla politica sulla riservatezza di tale servizio terzo.
Ulteriori informazioni sulla modalità in cui Twitch raccoglie, usa e divulga le informazioni personali dell’Utente quando quest’ultimo collega il proprio account Twitch con un proprio account di qualsiasi servizio terzo sono riportate nell'Informativa sulla privacy di Twitch.
5.
Uso di dispositivi e Servizi
Per l’accesso ai Servizi Twitch può essere necessario utilizzare il proprio personal computer o il proprio dispositivo mobile, oltre a comunicare con tali dispositivi e usare spazio di archiviazione su di essi.
L’Utente si fa carico dei costi di connessione fissa o mobile a Internet addebitati per l’accesso ai Servizi Twitch.
6.
Modifica delle Condizioni per l’utilizzo del servizio
Twitch può modificare qualsiasi clausola delle presenti Condizioni per l’utilizzo del servizio pubblicando la rispettiva versione modificata.
La prosecuzione dell’uso dei Servizi Twitch dopo la data di entrata in vigore delle Condizioni per l’utilizzo del servizio riviste equivale ad accettazione delle modifiche.
I residenti nella Repubblica di Corea riceveranno da Twitch un ragionevole preavviso in merito a eventuali modifiche sostanziali alle proprie Condizioni per l'utilizzo del servizio.
Tutte le modifiche entreranno in vigore non prima di 30 giorni di calendario dopo la pubblicazione; a condizione che qualsiasi modifica relativa alle nuove funzioni del Servizio disponibili e alle caratteristiche del Servizio vantaggiose per l'Utente o che tutte le modifiche apportate per motivi legali possano diventare immediatamente effettive.
7.
Licenza
I Servizi Twitch sono di proprietà e sotto la gestione di Twitch.
Salvo diversa indicazione, ogni contenuto, informazione e altro materiale sui Servizi Twitch (esclusi i Contenuti dell'utente di cui alla successiva sezione 8), compresi, a titolo puramente esemplificativo, i marchi e loghi di Twitch, le interfacce visive, la grafica, il design, la compilazione, le informazioni, il software, il codice informatico (compreso il codice sorgente o il codice oggetto), i Servizi, il testo, le immagini, le informazioni, i dati, i file sonori e gli altri file e la loro selezione e organizzazione (detti collettivamente “Materiali”) sono tutelati dai diritti e dalle leggi in materia di diritti d’autore e di proprietà intellettuale.
Tutti i Materiali sono di proprietà di Twitch o delle sue società controllate o collegate e/o di licenzianti terzi.
Salvo esplicita indicazione scritta da parte di Twitch, accettando le presenti Condizioni per l’utilizzo del servizio l’Utente riceve una licenza limitata e non cedibile in sublicenza (ovvero un diritto personale e limitato) per l'accesso e l'utilizzo dei Servizi Twitch unicamente per uso personale o per uso aziendale interno.
Twitch si riserva tutti i diritti non espressamente conferiti con le presenti Condizioni per l’utilizzo del servizio.
La licenza è soggetta alle presenti Condizioni per l’utilizzo del servizio e non consente all’Utente di svolgere alcuna delle seguenti attività: (a) rivendita o uso commerciale dei Servizi Twitch o dei Materiali; (b) distribuzione, esecuzione pubblica o esibizione pubblica dei Materiali; (c) modifica o altra forma di creazione di impieghi derivati di Servizi Twitch o dei Materiali o di una loro parte; (d) uso di metodi di data mining, robot o simili metodi di raccolta o estrazione dei dati; (e) download (a eccezione del page caching) di parti dei Servizi Twitch, dei Materiali o di informazioni in essi contenute, salvo ove espressamente consentito nei Servizi Twitch; o (f) qualunque uso dei Servizi Twitch o dei Materiali diverso dalle finalità previste.
L’uso dei Servizi Twitch o dei Materiali diverso da quello specificatamente autorizzato nelle presenti Condizioni per l’utilizzo del servizio, senza il preventivo consenso scritto di Twitch, è strettamente vietato e può costituire violazione dei diritti di proprietà intellettuale o di altre leggi.
Salvo esplicita indicazione nelle presenti Condizioni per l’utilizzo del servizio, in nessun caso esse conferiscono una licenza su diritti di proprietà intellettuale in virtù di preclusione (estoppel), implicazione o altri istituti giuridici.
Twitch potrà recedere dalla licenza nei modi descritti nella Sezione 14.
8.
Contenuti degli utenti
Twitch consente all'Utente di distribuire in streaming opere audiovisive dal vivo e registrate, utilizzare servizi quali chat, bacheche, messaggi sui forum, contributi wiki e servizi vocali interattivi e di partecipare ad altre attività in cui l’Utente può creare, pubblicare, trasmettere, eseguire o archiviare contenuti, messaggi, testi, suoni, immagini, applicazioni, codici o altri dati o Materiali nei Servizi Twitch (“Contenuti dell'utente”).
a. Licenza a favore di Twitch
(i) Salvo diverso accordo in un contratto scritto tra l’Utente e Twitch firmato da un rappresentante autorizzato di Twitch, se l’Utente invia, trasmette, visualizza, esegue, pubblica o conserva Contenuti dell’utente utilizzando i Servizi Twitch, conferisce a Twitch e ai suoi sublicenziatari, nella massima misura e per la massima durata consentita dal diritto applicabile (ivi compreso a tempo indeterminato se consentito ai sensi del diritto applicabile), un diritto illimitato, globale, irrevocabile, integralmente cedibile in sublicenza, non esclusivo e gratuito di (a) usare, riprodurre, modificare, adattare, pubblicare, tradurre, creare opere derivate, distribuire, eseguire e visualizzare i Contenuti dell’utente (compreso a titolo puramente esemplificativo per la promozione e la distribuzione dei Servizi Twitch o di una loro parte, e relative opere derivate) in qualunque forma, formato, supporto e canale attualmente noto o che verrà sviluppato o scoperto in futuro; e (b) utilizzare il nome, l’identità, l’aspetto e la voce (e altri dati biografici) che l’Utente trasmette in relazione ai Contenuti dell’utente.
Qualora tali Contenuti dell’utente contengano il nome, l’identità, l’aspetto e la voce (o altri dati biografici) di terzi, l’Utente dichiara e garantisce di aver ottenuto gli opportuni consensi e/o licenze per utilizzare tali elementi e che Twitch e i suoi sublicenziatari sono autorizzati a utilizzarli nella misura indicata nelle presenti Condizioni per l’utilizzo del servizio.
(ii) Relativamente ai Contenuti dell’utente detti “add-on”, “mappe”, “mods” o altre tipologie di progetti inviati attraverso CurseForge.com o siti collegati (“Progetti pubblicati”), i diritti concessi dall’Utente terminano nel momento in cui quest’ultimo rimuove o elimina i Progetti pubblicati dai Servizi Twitch.
L’Utente prende atto inoltre che Twitch potrà conservare ma non visualizzare, distribuire oeseguire copie su server dei Progetti pubblicati che sono stati rimossi o eliminati.
(iii) Con riguardo alle opere audiovisive dal vivo e registrate o trasmesse in streaming, i diritti concessi dall’Utente vengono meno quando quest’ultimo cancella i Contenuti dell’utente in questione dai Servizi Twitch o in generale quando chiude l’account, fatta eccezione: (a) nella misura in cui l’Utente li abbia condivisi con altri nell’ambito dei Servizi Twitch e altri soggetti dispongano di una copia o abbiano salvato parti dei Contenuti dell’utente (ad esempio, hanno realizzato una clip); (b) Twitch li ha utilizzati per scopi professionali; e (c) per il tempo ragionevolmente necessario a rimuoverli dai backup e dagli altri sistemi.
b. Dichiarazioni e garanzie relative ai Contenuti dell’utente
L’Utente risponde integralmente dei propri Contenuti del'utente e delle conseguenze derivanti dalla loro pubblicazione o diffusione.
L’Utente dichiara e garantisce: (1) di essere l’autore o il titolare dei Contenuti dell’utente o comunque di disporre di sufficienti diritti e poteri per conferire i diritti qui concessi; (2) che i Contenuti dell’utente (a) non costituiscono contraffazione, violazione o appropriazione indebita di diritti di terzi, ivi compresi diritti d’autore, marchi, brevetti, segreti industriali, diritti morali, diritti alla riservatezza, diritti di pubblicità e qualunque altro diritto di proprietà intellettuale o industriale e (b) non sono diffamatori nei confronti di altre persone; (3) che i Contenuti dell’utente non contengono virus, adware, spyware, worm, né altre forme di codice malevolo o dannoso; e (4) salvo preventiva autorizzazione scritta, i Contenuti dell’utente non contengono specificamente alcuna pre-release o versione beta non pubblica di contenuti software o giochi né altre informazioni riservate di Twitch o di terzi.
Twitch si riserva tutti i diritti e rimedi nei confronti degli Utenti che violino queste dichiarazioni e garanzie.
c. Rischio relativo ai contenuti caricati
Twitch utilizza ragionevoli misure di sicurezza al fine di proteggere i Contenuti dell'utente da copia e distribuzione non autorizzata.
Tuttavia Twitch non garantisce che non abbiano luogo l’eventuale copia, uso o distribuzione non autorizzati dei Contenuti dell’utente.
Nella massima misura consentita dal diritto applicabile, l’Utente accetta che Twitch non sarà responsabile per l’eventuale copia, uso o distribuzione non autorizzati dei Contenuti dell’utente da parte di terzi ed esonera e rinuncia a titolo definitivo a qualunque pretesa nei confronti di Twitch per tale copia o uso non autorizzati dei Contenuti dell’utente, a qualunque titolo.
LE MISURE DI SICUREZZA PER TUTELARE I CONTENUTI DELL’UTENTE ADOTTATE DA TWITCH SONO MESSE A DISPOSIZIONE NELLO STATO IN CUI SI TROVANO, SENZA ALCUNA GARANZIA, CONDIZIONE, CERTEZZA NÉ ALTRA CLAUSOLA CHE GARANTISCA CHE ESSE SARANNO IN GRADO DI RESPINGERE TENTATIVI DI ELUDERE I MECCANISMI DI SICUREZZA NÉ CHE LE MISURE DI SICUREZZA IN QUESTIONE NON VERRANNO SUPERATE, DISATTIVATE O COMUNQUE ELUSE.
d. Promozioni
Gli Utenti possono promuovere, amministrare o condurre una promozione (una gara o lotteria) nei Servizi Twitch o attraverso di essi (“Promozione”).
Se l’Utente opta per promuovere, amministrare o condurre una Promozione, dovrà aderire alle regole elencate di seguito. (
1) L’Utente è autorizzato a svolgere Promozioni nei limiti consentiti dalla legge applicabile e risponde integralmente della conformità della Promozione a ogni legge, obbligazione e limitazione applicabile. (
2) L’Utente viene classificato come il promotore della Promozione nella/e giurisdizione/i applicabile/i e risponde integralmente di ogni aspetto e costo relativo alla sua Promozione, ivi compresi a titolo puramente esemplificativo l’esecuzione, l’amministrazione e la gestione della Promozione; la preparazione e la pubblicazione del regolamento ufficiale; la selezione dei vincitori; la consegna dei premi; e l’ottenimento di ogni autorizzazione e permesso di terzi, compreso a titolo puramente esemplificativo il deposito di ogni registrazione e cauzione necessaria.
Twitch ha diritto di rimuovere la Promozione dai Servizi Twitch se ritiene ragionevolmente che tale Promozione non rispetti le Condizioni per l’utilizzo del servizio o le leggi applicabili. (
3) Le Promozioni non sono supportate né approvate da Twitch, che declina ogni responsabilità in relazione ad esse.
L’Utente non potrà indicare Twitch come sponsor o co-sponsor della Promozione. (
4) L’Utente deve visualizzare o leggere il testo che segue quando una Promozione è in connessione alla propria Promozione: “Questa è una promozione di [nome dell’Utente].
Twitch non sponsorizza né sostiene la promozione di [nome dell’Utente] e declina ogni responsabilità in merito a questa promozione”.
e. Endorsement/Testimonial
L’utente dichiara che il Contenuto dell’utente è coerente con le Guidelines Concerning the Use of Testimonials and Endorsements in Advertising della FTC, le Disclosures Guide della FTC, le Native Advertising Guidelines della FTC, e qualunque altra linea guida pubblicata di volta in volta dalla FTC ("Linee guida FTC") nonché qualsiasi altra linea guida sulla pubblicità richiesta ai sensi del diritto applicabile.
Ad esempio, se l’Utente ha ricevuto un compenso o prodotti gratuiti in cambio della trattazione o della promozione di un prodotto o servizio attraverso i Servizi Twitch o se l’Utente lavora per un’impresa e decide di trattare o promuovere i prodotti o servizi di tale impresa attraverso i Servizi Twitch, accetta di rispettare l’obbligo previsto dalle Linee guida FTC di rendere noto tale rapporto.
L’Utente, e non Twitch, è integralmente responsabile di eventuali endorsement o testimonial relativi a un prodotto o servizio attraverso i Servizi Twitch.
f. Attività politica
In base alle presenti Condizioni per l'utilizzo del servizio e alle Linee guida per la community, l'Utente può condividere opinioni politiche, partecipare ad attività politiche, fornire collegamenti al sito Web ufficiale di un comitato politico, compresa la pagina delle donazioni a un comitato politico, e invitare gli spettatori a fare donazioni dirette a un comitato politico.
Tuttavia, l'Utente accetta che tali attività sono da considerarsi iniziative interamente personali.
Inoltre, svolgendo tali attività, l'Utente afferma e garantisce di essere idoneo a svolgerle in base alle leggi vigenti e che nel farlo rispetterà tutte le leggi e le normative pertinenti.
L'Utente accetta di non usare, o sollecitare l'uso di, qualsiasi strumento di monetizzazione di Twitch (ad esempio, bit o abbonamenti) allo scopo di effettuare o trasmettere donazioni a un candidato, a un comitato che fa capo a un candidato, a un comitato di azione politica, a una commissione di scrutinio o a qualsiasi altro comitato di campagna elettorale o di svolgere qualunque altra azione allo scopo di influenzare qualunque elezione.
I candidati a incarichi politici non sono idonei all'utilizzo di qualsiasi strumento di monetizzazione di Twitch sui propri canali.
9.
Comportamenti non consentiti
L’UTENTE ACCETTA di non violare leggi, contratti, diritti di proprietà intellettuale o altri diritti di terzi, di non commettere atti illeciti, e di rispondere integralmente della propria condotta sui Servizi Twitch.
L’Utente accetta di rispettare le presenti Condizioni per l’utilizzo del servizio e le Linee guida per la community Twitch e di non:
i. creare, caricare, trasmettere, distribuire, o archiviare contenuti inesatti, illeciti, contraffati, diffamatori, osceni, pornografici, invasivi della privacy o dei diritti di pubblicità, molesti, minacciosi, abusivi, istigatori, o comunque opinabili;
ii.
fingere di essere un’altra persona o società, millantare un’inesistente affiliazione con una persona o un soggetto, accedere agli account di Servizi Twitch di altri senza autorizzazione, contraffare la firma digitale di altre persone, presentare in modo mendace la provenienza, l’identità o il contenuto di informazioni trasmesse attraverso i Servizi Twitch o compiere altre attività fraudolente simili;
iii.
inviare messaggi non desiderati (junk mail o spam) a Utenti dei Servizi Twitch, ivi compresi a titolo puramente esemplificativo pubblicità non richiesta, materiali promozionali, altri materiali di sollecito, invii in massa di e-mail pubblicitarie, catene, annunci informativi, richieste di beneficenza, petizioni o qualunque altro procedimento collegato a omaggi gratuiti (ad es.,
lotterie e concorsi) o altre attività simili;
iv.
raccogliere gli indirizzi e-mail o altre informazioni di contatto di altri Utenti dei Servizi Twitch;
v. diffamare, molestare, abusare, minacciare o truffare gli Utenti dei Servizi Twitch o raccogliere, tentare di raccogliere i dati personali di Utenti o terzi senza il loro consenso;
vi.
eliminare, rimuovere, eludere, disabilitare, danneggiare o in altro modo interferire con (a) le caratteristiche di sicurezza dei Servizi Twitch o dei Contenuti dell'utente, (b) le caratteristiche che prevengano o limitino l’uso o la copia dei contenuti accessibili attraverso i Servizi Twitch, (c) le caratteristiche che impongono limitazioni all’uso dei Servizi Twitch o dei Contenuti dell'utente o (d) cancellare la menzione del diritto d’autore o di altri diritti di proprietà intellettuale dai Servizi Twitch o dai Contenuti dell'utente;
vii.
svolgere reverse-engineering, decompilare, disassemblare o tentare in altro modo di risalire al codice sorgente dei Servizi Twitch o di una loro parte, eccetto quando tale attività è espressamente consentita dalla legge della giurisdizione di residenza;
vii.
modificare, adattare, tradurre o creare opere derivate basate sui Servizi Twitch o una loro parte, eccetto se, e solo nella misura in cui, tale attività sia espressamente consentita dalla legge applicabile nonostante questa limitazione;
ix.
interferire o compromettere il funzionamento dei Servizi Twitch o il loro godimento da parte degli Utenti, con qualunque mezzo, anche con l’uploading o altre forme di diffusione di virus, adware, spyware, worm o altre forme di codice malevolo;
x. recuperare e-mail da server di posta di terzi senza il consenso dell’interessato;
xi.
accedere a siti web, server, applicativi software o altre risorse informatiche possedute, utilizzate e/o prese in licenza da Twitch, ivi compresi a titolo puramente esemplificativo i Servizi Twitch, per mezzo di robot, spider, scraper, crawler o altri strumenti automatizzati, a prescindere dallo scopo, o eludere le misure utilizzate da Twitch per prevenire o limitare l’accesso a siti web, server, applicativi software o altre risorse informatiche possedute, utilizzate e/o prese in licenza da Twitch, compresi a titolo puramente esemplificativo i Servizi Twitch;
xii.
manipolare gli identificativi allo scopo di occultare l’origine dei Contenuti dell'utente trasmessi attraverso i Servizi Twitch;
xiii.
interferire con o disturbare i Servizi Twitch, i server o le reti connesse ai Servizi Twitch o non attenersi a requisiti, procedure, criteri o regolamenti delle reti connesse ai Servizi Twitch; utilizzare i Servizi Twitch in qualunque modo suscettibile di interferire, disturbare, compromettere o impedire ad altri Utenti di usufruire a pieno dei Servizi Twitch o suscettibile di danneggiare, disabilitare, sovraccaricare o compromettere il funzionamento dei Servizi Twitch in qualunque modo;
xiv.
utilizzare o tentare di utilizzare l’account di un altro utente senza l’autorizzazione dell’utente e di Twitch;
xv.
tentare di eludere le tecniche di filtraggio dei contenuti applicate da Twitch, o tentare di accedere a servizi o aree dei Servizi Twitch a cui l’utente non è autorizzato ad accedere;
xvi.
millantare in qualunque modo, con o senza preavviso scritto, un qualunque rapporto con Twitch oppure di aver ricevuto il sostegno di Twitch per sé o qualunque proprio prodotto o servizio per qualsivoglia scopo; e
xvii.
usare i Servizi Twitch per scopi illeciti o in violazione di leggi o regolamentazioni locali, statali, nazionali o internazionali, tra cui a titolo puramente esemplificativo le leggi che regolano i diritti di proprietà intellettuale e altri diritti di proprietà, protezione dei dati e riservatezza.
Nei limiti consentiti dalla legge applicabile, Twitch declina ogni responsabilità per i Contenuti dell'utente e per i danni da essi causati; inoltre Twitch non risponde di errori, diffamazione, calunnia, omissioni, falsità, oscenità, pornografia o volgarità a cui l’Utente possa essere esposto utilizzando i Servizi Twitch.
L’uso dei Servizi Twitch da parte dell’Utente è a proprio rischio.
Inoltre, queste regole non costituiscono un diritto azionabile da parte di terzi, né una ragionevole aspettativa che i Servizi Twitch non includeranno contenuti vietati da tali regole.
Twitch non risponde di affermazioni o dichiarazioni presenti nei Contenuti dell'utente.
Twitch non approva i Contenuti dell’utente, né le opinioni, le raccomandazioni o i consigli in essi espressi, e declina espressamente ogni responsabilità in relazione ai Contenuti dell'utente.
Nella massima misura consentita dal diritto applicabile, Twitch si riserva il diritto di rimuovere, vagliare o modificare i Contenuti dell'utente pubblicati o archiviati sui Servizi Twitch in qualunque momento e senza preavviso, anche qualora tali Contenuti dell’utente violino le presenti Condizioni per l’utilizzo del servizio o il diritto applicabile; l’Utente dovrà pertanto provvedere a creare copie di sicurezza dei Contenuti dell'utente che pubblica o archivia sui Servizi Twitch a proprie esclusive spese e a sostituirli in caso di rimozione.
L’uso dei Servizi Twitch in violazione delle clausole che precedono costituisce inosservanza delle presenti Condizioni per l’utilizzo del servizio e può comportare tra l’altro la cessazione o sospensione del diritto dell’Utente di usare i Servizi Twitch.
Per i residenti della Repubblica di Corea, a eccezione del caso in cui Twitch ragionevolmente ritenga che la notifica sia legalmente vietata (ad esempio, nel caso in cui fornire una notifica implichi (i) di violare leggi, regolamenti o ordini applicabili dalle autorità di regolamentazione o (ii) di compromettere un'indagine in corso condotta da un'autorità di regolamentazione) o che qualsiasi notifica possa arrecare danno all'Utente, a terzi, a Twitch e/o alle sue società collegate (ad esempio, quando fornire una notifica danneggi la sicurezza dei Servizi Twitch), Twitch fornirà senza indugio la notifica del motivo dell'azione pertinente svolta.
10.
Rispetto del diritto d’autore
Twitch rispetta le proprietà intellettuali altrui e si attiene agli obblighi imposti dal Digital Millennium Copyright Act (“DMCA”) e da altre leggi applicabili.
Gli autori titolari di diritti d’autore e i relativi agenti che ritengono che i contenuti pubblicati sui Servizi Twitch costituiscano violazione dei loro diritti d’autore possono inviare una segnalazione seguendo le nostre Linee guida DMCA, che presentano anche altre informazioni sulle nostre politiche, su quali elementi inserire nella segnalazione e su dove inviarla.
11.
Marchi
TWITCH, i loghi Twitch e qualunque altro nome di prodotto o servizio, logo o slogan utilizzato da Twitch, e l’aspetto dei Servizi Twitch, comprese le intestazioni di tutte le pagine, la grafica personalizzata, le icone dei pulsanti e gli script, costituiscono marchi commerciali o veste grafica di Twitch.
Senza il preventivo consenso scritto di Twitch, ne è vietato l’uso, anche parziale, in relazione a qualunque prodotto o servizio non di Twitch, in qualunque modalità suscettibile di indurre in confusione i clienti o in qualunque modo che arrechi discredito a Twitch.
L’uso di questi marchi deve avvenire nel rispetto delle Linee guida sui marchi di fabbrica di Twitch.
Tutti gli altri marchi citati nei Servizi Twitch sono di proprietà dei rispettivi proprietari.
I riferimenti a prodotti, servizi, processi o altre informazioni, per nome commerciale, marchio, produttore, fornitore o altro, contenuti nei Servizi Twitch, non costituiscono né implicano accettazione, sponsorizzazione o raccomandazione degli stessi da parte di Twitch, né altre forme di affiliazione.
12.
Contenuti di terzi
In aggiunta ai Contenuti dell'utente, Twitch potrà mettere a disposizione nei Servizi Twitch anche altri contenuti di terzi (detti collettivamente “Contenuti di terzi”).
Twitch non controlla né approva i Contenuti di terzi e non rilascia alcuna affermazione o garanzia di alcun tipo relativamente ai Contenuti di terzi, nemmeno a titolo puramente esemplificativo in merito alla loro precisione o completezza.
I Contenuti di terzi non vengono creati, aggiornati né monitorati da Twitch.
Quindi, Twitch non risponde dei Contenuti di terzi presenti nei Servizi Twitch.
La decisione se accedere o utilizzare i siti web o le applicazioni di terzi collegati ai Servizi Twitch (“Siti collegati”) spetta unicamente all’Utente.
Twitch non controlla né approva i Siti collegati né le informazioni, i materiali, i prodotti o i servizi contenuti nei Siti collegati o accessibili da essi, e non rilascia affermazioni o garanzie di alcun genere relativamente ai Siti collegati.
Inoltre la corrispondenza e i rapporti commerciali tra l’Utente e gli inserzionisti presenti sui Servizi Twitch o individuati attraverso di essi, e la partecipazione alle loro promozioni, rientrano unicamente nella sfera dei rapporti tra l’Utente e l’inserzionista.
L’accesso ai Siti collegati e l’uso dei Siti collegati, così come delle informazioni, dei materiali, dei prodotti e dei servizi disponibili attraverso i Siti collegati, avviene a esclusivo rischio dell’Utente.
13.
Presentazione di idee
Inviando idee, suggerimenti, documenti e/o proposte (“Proposte”) a Twitch o a suoi collaboratori, l’Utente prende atto e accetta che Twitch avrà diritto di utilizzare o diffondere tali Proposte per qualunque finalità e in qualunque modalità senza dovere riconoscere un compenso né altre forme di riconoscimento all’Utente.
14.
Clausola risolutiva espressa
Nella massima misura consentita dal diritto applicabile, Twitch si riserva il diritto, senza preavviso e a propria esclusiva discrezione, di risolvere la licenza d’uso per i Servizi Twitch (anche per la pubblicazione di Contenuti dell'utente) e di bloccare l’Utente o impedirne l’accesso ai Servizi Twitch e il loro utilizzo in futuro, anche qualora ritenga ragionevolmente che: (a) l’uso dei Servizi Twitch da parte dell’Utente violi le presenti Condizioni per l’utilizzo del servizio o il diritto applicabile; (b) l’Utente utilizzi in modo fraudolento o improprio i Servizi Twitch; o (c) Twitch non sia in grado di continuare a fornire i Servizi Twitch all’Utente per motivi tecnici o legittimi motivi aziendali.
Il nostro diritto di risolvere la licenza d'uso dell'Utente comprende la facoltà di risolvere o sospendere l’accesso a prodotti o servizi acquistati, compresi gli abbonamenti, Prime Gaming o gli account Turbo.
Nella massima misura consentita dal diritto applicabile, l’unico rimedio a disposizione dell’Utente qualora non sia soddisfatto (i) dei Servizi Twitch, (ii) di clausole delle presenti Condizioni per l’utilizzo del servizio, (iii) di politiche o prassi adottate da Twitch nella gestione dei Servizi Twitch o (iv) di contenuti o informazioni trasmessi attraverso i Servizi Twitch, è chiudere l’account e cessare di utilizzare i Servizi Twitch in ogni loro parte.
Per i residenti della Repubblica di Corea, a eccezione del caso in cui Twitch ragionevolmente ritenga che la notifica sia legalmente vietata (ad esempio, nel caso in cui fornire una notifica implichi (i) di violare leggi, regolamenti o ordini applicabili dalle autorità di regolamentazione o (ii) di compromettere un'indagine in corso condotta da un'autorità di regolamentazione) o che qualsiasi notifica possa arrecare danno all'Utente, a terzi, a Twitch e/o alle sue società collegate (ad esempio, quando fornire una notifica danneggi la sicurezza dei Servizi Twitch), Twitch fornirà senza indugio la notifica del motivo dell'azione pertinente svolta.
15.
Controversie
a. Manleva
Nella massima misura consentita dal diritto applicabile, l’Utente si impegna a indennizzare, difendere e manlevare Twitch, le relative società collegate e controllate e ciascuno dei suoi fornitori esterni, dipendenti, funzionari, agenti, fornitori terzi, licenzianti e partner (individualmente e collettivamente, "Parti Twitch") a fronte di qualunque pretesa, perdita, danno, richiesta, spesa, costo e responsabilità, incluse parcelle e spese legali, derivanti da o correlati all'accesso, all’uso o all’uso improprio da parte dell’Utente dei Servizi Twitch, dai Contenuti dell'utente pubblicati, archiviati o altrimenti trasmessi sui Servizi Twitch o attraverso di essi, dalla violazione da parte dell'Utente di diritti di terzi, dalla violazione da parte dell'Utente delle Condizioni per l’utilizzo del servizio o dall’inosservanza di dichiarazioni e garanzie rilasciate dall’Utente.
L'Utente accetta di avvisare tempestivamente le Parti Twitch di qualunque pretesa di terzi e Twitch si riserva il diritto, a spese dell’Utente, di assumere la difesa e il controllo esclusivi di qualunque questione per la quale l’Utente è tenuto a risarcire Twitch, il quale accetta di collaborare con Twitch alla contestazione di tali pretese.
Twitch farà quanto ragionevolmente possibile per informare l’Utente di tali pretese, azioni o procedure non appena ne venga a conoscenza.
b. Esclusione di responsabilità e garanzie
NELLA MISURA MASSIMA CONSENTITA DALLA LEGGE APPLICABILE: (A) I SERVIZI TWITCH E IL CONTENUTO E I MATERIALI IN ESSI INCLUSI SONO MESSI A DISPOSIZIONE “NELLA CONDIZIONE IN CUI SI TROVANO”, SENZA GARANZIA DI ALCUN TIPO, NÉ ESPLICITA NÉ IMPLICITA, A ECCEZIONE DI QUELLE ESPRESSAMENTE CONCESSE PER ISCRITTO DA TWITCH; (B) LE PARTI TWITCH ESCLUDONO OGNI ALTRA GARANZIA, ESPLICITA O IMPLICITA, IVI COMPRESE A TITOLO PURAMENTE ESEMPLIFICATIVO LE GARANZIE IMPLICITE DI COMMERCIABILITÀ, IDONEITÀ A UNO SPECIFICO SCOPO, TITOLARITÀ E NON CONTRAFFAZIONE RELATIVAMENTE AI SERVIZI TWITCH, ANCHE IN RELAZIONE ALLE INFORMAZIONI, AI CONTENUTI O AI MATERIALI CHE SI TROVANO IN ESSI; (C) TWITCH NON DICHIARA NÉ GARANTISCE CHE I CONTENUTI O I MATERIALI PRESENTI NEI SERVIZI TWITCH SIANO PRECISI, COMPLETI, ATTENDIBILI, AGGIORNATI O PRIVI DI ERRORI; (D) TWITCH DECLINA OGNI RESPONSABILITÀ PER ERRORI TIPOGRAFICI OD OMISSIONI RELATIVI AI TESTI O ALLE FOTOGRAFIE; E (E) PUR NEL TENTATIVO DI RENDERE SICURO L’ACCESSO AI SERVIZI TWITCH E IL LORO USO, TWITCH NON PUÒ GARANTIRE, E NON GARANTISCE, CHE I SERVIZI TWITCH O I SUOI SERVER SIANO PRIVI DI VIRUS O ALTRI COMPONENTI DANNOSI; PERTANTO L’UTENTE È TENUTO A UTILIZZARE SOFTWARE RICONOSCIUTI NEL SETTORE PER RILEVARE E RIMUOVERE EVENTUALI VIRUS PRESENTI NEI MATERIALI SCARICATI.
LE INFORMAZIONI E RACCOMANDAZIONI, ORALI O SCRITTE, CHE L’UTENTE RICEVE DA TWITCH O ATTRAVERSO I SERVIZI TWITCH NON COSTITUISCONO IN ALCUN MODO UNA GARANZIA ESPLICITA O IMPLICITA.
c. Limitazione di responsabilità e danni
i. Limitazione di responsabilità
NELLA MISURA MASSIMA CONSENTITA DALLA LEGGE APPLICABILE: (A) IN NESSUN CASO TWITCH E LE PARTI TWITCH RISPONDERANNO DI DANNI DIRETTI, SPECIALI, INDIRETTI O CONSEGUENTI, NÉ PER ALTRI DANNI DI QUALSIVOGLIA NATURA, IVI COMPRESI A TITOLO PURAMENTE ESEMPLIFICATIVO, LA PERDITA D’USO, IL MANCATO PROFITTO O LA PERDITA DI DATI, A TITOLO DI RESPONSABILITÀ CONTRATTUALE, EXTRACONTRATTUALE (ANCHE, A TITOLO PURAMENTE ESEMPLIFICATIVO, PER NEGLIGENZA) O ALTRO TITOLO, DOVUTI O IN QUALUNQUE MODO CONNESSI ALL’USO O ALL’IMPOSSIBILITÀ DI USARE I SERVIZI TWITCH, AI CONTENUTI O AI MATERIALI, COMPRESI A TITOLO PURAMENTE ESEMPLIFICATIVO I DANNI CAUSATI O DERIVANTI DALL’AFFIDAMENTO DA PARTE DELL’UTENTE SU INFORMAZIONI OTTENUTE DA TWITCH, OPPURE CAUSATI DA ERRORI, OMISSIONI, INTERRUZIONI, CANCELLAZIONE DI FILE O EMAIL, ERRORI, DIFETTI, VIRUS, RITARDI NEL FUNZIONAMENTO O NELLA TRASMISSIONE O MANCATO FUNZIONAMENTO, INDIPENDENTEMENTE DAL FATTO CHE SIANO IMPUTABILI A CAUSE DI FORZA MAGGIORE, MALFUNZIONAMENTI DELLE COMUNICAZIONI, FURTI, DISTRUZIONE O ACCESSO NON AUTORIZZATO A REGISTRAZIONI, PROGRAMMI O SERVIZI TWITCH; E (B) IN NESSUN CASO LA RESPONSABILITÀ COMPLESSIVA DI TWITCH, A TITOLO CONTRATTUALE, DI GARANZIA, EXTRACONTRATTUALE (COMPRESA LA NEGLIGENZA ATTIVA, PASSIVA O PRESUNTA), RESPONSABILITÀ PRODOTTO, RESPONSABILITÀ OGGETTIVA O ALTRO TITOLO, CONSEGUENTE ALL’USO O ALL’IMPOSSIBILITÀ DI USARE I SERVIZI TWITCH, POTRÀ ECCEDERE IL MAGGIORE TRA L’EVENTUALE SOMMA PAGATA DALL’UTENTE PER ACCEDERE AI SERVIZI TWITCH NEI DODICI (12) MESI IMMEDIATAMENTE PRECEDENTI ALLA DATA DELLA PRETESA, E CENTO DOLLARI.
NELLA MISURA IN CUI LA LEGGE APPLICABILE VIETA LA LIMITAZIONE DI TALE RESPONSABILITÀ, TWITCH LIMITERÀ LA SUA RESPONSABILITÀ NELLA MASSIMA MISURA AMMESSA DALLA LEGGE APPLICABILE.
ii.
Siti collegati
LE LIMITAZIONI DI RESPONSABILITÀ PREVISTE SI APPLICANO ANCHE AI DANNI SUBITI DALL’UTENTE A CAUSA DI PRODOTTI O SERVIZI VENDUTI O FORNITI SU SITI COLLEGATI O DA TERZI DIVERSI DA TWITCH, DI CUI L’UTENTE USUFRUISCE ATTRAVERSO I SERVIZI TWITCH O CHE VENGONO PUBBLICIZZATI SU DI ESSI, OPPURE DI CUI USUFRUISCE ATTRAVERSO SITI COLLEGATI.
iii.
Fondamento della contrattazione
L’UTENTE PRENDE ATTO E ACCETTA CHE TWITCH HA OFFERTO I SERVIZI TWITCH, I CONTENUTI DEGLI UTENTI, I MATERIALI E GLI ALTRI CONTENUTI E LE ALTRE INFORMAZIONI, HA FISSATO I RELATIVI PREZZI E HA STIPULATO LE PRESENTI CONDIZIONI PER L’UTILIZZO DEL SERVIZIO FACENDO AFFIDAMENTO SULLE ESCLUSIONI DI GARANZIA E SULLE LIMITAZIONI DI RESPONSABILITÀ PREVISTE, CHE LE ESCLUSIONI DI GARANZIA E LE LIMITAZIONI DI RESPONSABILITÀ PREVISTE RAPPRESENTANO UNA RAGIONEVOLE ED EQUA RIPARTIZIONE DEL RISCHIO TRA L’UTENTE E TWITCH E CHE LE ESCLUSIONI DI GARANZIA E LE LIMITAZIONI DI RESPONSABILITÀ PREVISTE COSTITUISCONO UN ELEMENTO ESSENZIALE DELLE TRATTATIVE INTERCORSE TRA L’UTENTE E TWITCH.
IN ASSENZA DI TALI LIMITAZIONI TWITCH NON SAREBBE IN GRADO DI FORNIRE I SERVIZI TWITCH ALL’UTENTE SECONDO PRINCIPI DI ECONOMICITÀ.
d. Legge applicabile e foro competente
(i) Nella massima misura consentita dal diritto applicabile, l’utente e Twitch convengono che se l’utente è un’Organizzazione iscritta o un consumatore residente in una giurisdizione diversa da quelle di cui al successivo punto (ii), si applicano le seguenti disposizioni in materia di diritto applicabile e arbitrato:
LEGGERE ATTENTAMENTE LE SEGUENTI DISPOSIZIONI PERCHÉ PREVEDONO DI SOTTOPORRE LE CONTROVERSIE CON TWITCH AD ARBITRATO E LIMITANO LE MODALITÀ IN CUI L’UTENTE PUÒ RICHIEDERE RIMEDI DA PARTE DI TWITCH.
L’Utente e Twitch concordano di regolare mediante arbitrato eventuali controversie derivanti dalle presenti Condizioni per l’utilizzo del servizio o dall’uso dei Servizi Twitch, con l’eccezione che l’Utente e Twitch non saranno obbligati a procedere all’arbitrato per controversie finalizzate a ottenere rimedio legale al presunto uso illecito di diritti d’autore, marchi, nomi commerciali, loghi, segreti commerciali o brevetti.
L’ARBITRATO PRECLUDE LA POSSIBILITÀ DI RICORRERE ALLA GIUSTIZIA ORDINARIA.
L’Utente e Twitch concordano di comunicarsi per iscritto eventuali controversie entro (30) giorni dal momento in cui sorgono.
La notifica a Twitch dovrà essere inviata a: Twitch Interactive, Inc.,
Attn: Legal, 350 Bush Street, 2nd Floor, San Francisco, CA 94104.
L’Utente e Twitch concordano inoltre: di tentare una risoluzione informale prima di procedere all’arbitrato; che l’arbitrato si svolgerà nella contea di Santa Clara, California; che l’arbitrato si svolgerà in modo riservato sotto la direzione di un arbitro unico secondo il regolamento di JAMS; e che i tribunali statali o federali della contea di Santa Clara, California hanno giurisdizione esclusiva sull’eventuale impugnazione di un lodo arbitrale e su eventuali cause tra le parti non sottoposte ad arbitrato.
Fatta eccezione per i procedimenti e i mezzi legali collettivi di cui sotto, l’arbitro ha competenza per riconoscere qualunque rimedio che sarebbe altrimenti disponibile per via giurisdizionale.
Fatta eccezione per i procedimenti e i mezzi legali collettivi di cui sotto, l’arbitro ha competenza per riconoscere qualunque rimedio che sarebbe altrimenti disponibile per via giurisdizionale.
Eventuali controversie tra le parti saranno regolate dal presente Contratto, dalle leggi dello Stato della California e dalle leggi vigenti negli Stati Uniti, con esclusione delle norme di diritto internazionale privato che prevedano l’applicazione del diritto di una diversa giurisdizione.
Indipendentemente dal fatto che la controversia sia trattata in sede giudiziale o stragiudiziale, l’Utente e Twitch si impegnano ad astenersi dall’instaurare un’azione collettiva, un arbitrato collettivo o altre azioni o procedure in rappresentanza.
(ii) Se l'Utente è residente in una giurisdizione in cui la clausola della sezione sopra è ritenuta inapplicabile, eventuali controversie, reclami o cause di azione derivanti da o in connessione con le presenti Condizioni per l'utilizzo del servizio saranno regolati da e interpretati in base alle leggi della giurisdizione di residenza dell'Utente e saranno risolti dai tribunali civili competenti all'interno della giurisdizione di residenza dell'Utente.
e. Reclami
L’UTENTE E TWITCH CONCORDANO CHE QUALUNQUE AZIONE O CAUSA CONNESSA O CONSEGUENTE AI SERVIZI TWITCH DOVRÀ ESSERE INSTAURATA ENTRO UN (1) ANNO DAL MOMENTO IN CUI SORGE, PENA LA PRESCRIZIONE.
16.
Varie
a. Rinunce
Nell’eventualità in cui Twitch ometta di esercitare o far valere diritti o clausole previsti dalle presenti Condizioni per l’utilizzo del servizio, tale omissione non costituirà rinuncia al diritto o alla clausola in questione.
La rinuncia a una clausola prevista nelle presenti Condizioni per l’utilizzo del servizio sarà efficace solo se espressa per iscritto e sottoscritta dalla parte rinunciante.
b. Clausola di invalidità parziale
Qualora una delle clausole delle presenti Condizioni per l’utilizzo del servizio venga giudicata illecita, nulla o per qualunque motivo non azionabile, la clausola verrà limitata o stralciata dalle presenti Condizioni per l’utilizzo del servizio nella misura minima necessaria, senza effetti sulla validità e azionabilità delle restanti clausole.
c. Assegnazione
Le presenti Condizioni per l’utilizzo del servizio, così come i diritti e le licenze conferiti nel quadro delle stesse, non possono essere trasferiti né ceduti dall’Utente, mentre potranno essere ceduti da Twitch senza limitazioni.
Qualunque tentativo di cessione in violazione delle Condizioni per l’utilizzo del servizio sarà nullo.
d. Clausola di ultrattività
Alla cessazione delle presenti Condizioni per l’utilizzo del servizio, le clausole che per loro natura o per esplicita indicazione mantengono la loro efficacia, tra cui a titolo esemplificativo le sezioni 7, 8, 11, 12, e 15-17, saranno efficaci anche dopo la scadenza o la risoluzione del Contratto.
e. Clausola di esaustività
Le Condizioni per l’utilizzo del servizio, che incorporano le Condizioni di vendita e le Linee guida per la community, costituiscono l’intero accordo tra l’Utente e Twitch relativamente all’oggetto del presente documento, che potrà essere modificato unicamente con atto scritto e sottoscritto da rappresentanti autorizzati di entrambe le parti, oppure con una modifica unilaterale delle presenti Condizioni per l’utilizzo del servizio apportata da Twitch come indicato alla precedente sezione 6.
17.
Richieste di informazioni e modalità di notifica di mandati di comparizione
Tutte le richieste di informazioni o documenti relativi a procedimenti giudiziari, indagini o controversie potenziali, previsti o in corso dovranno essere inviate secondo l’opportuno livello di notifica legale e dovranno essere correttamente notificate a Twitch attraverso Corporation Service Company (CSC), l’agente per la registrazione nazionale di Twitch.
L’indirizzo in California di CSC (la sede di CSC nella giurisdizione dell’Utente può essere individuata sul sito web del Segretario di Stato) è il seguente:
Twitch Interactive, Inc.
c/o Corporation Service Company
2710 Gateway Oaks Drive, Suite 150N
Sacramento, CA 95833
Twitch non accetta richieste di informazioni o documenti né notifiche legali via e-mail o fax e non risponderà alle richieste ricevute con questi strumenti.
Tutte le richieste devono presentare le informazioni di cui dispone l’Utente che consentano a Twitch di individuare le registrazioni in questione (in particolare, il Servizio di Twitch in questione, ad esempio www.twitch.tv, e il nome utente interessato, ad esempio il nome utente Twitch: http://www.twitch.tv/username), le specifiche informazioni richieste e il loro rapporto con l’accertamento dell’Utente.
Si segnala anche che, limitando la richiesta ai record pertinenti (ad esempio un periodo di tempo delimitato), l’Utente agevolerà un’evasione efficiente della richiesta.
I Servizi Twitch sono offerti da Twitch Interactive, Inc.,
con sede in: 350 Bush Street, 2nd Floor, San Francisco, CA 94104, email: help@twitch.tv.
Gli utenti residenti in California potranno chiedere di ricevere queste stesse informazioni per e-mail inviando una comunicazione all’indirizzo che precede, indicando il proprio indirizzo email e le informazioni richieste.
18.
Condizioni specifiche per Soundtrack by Twitch
Soundtrack by Twitch™ ("Soundtrack") fa parte dei Servizi Twitch ed è uno strumento per emittenti progettato per offrire agli autori di contenuti la possibilità di riprodurre musica con licenza come sottofondo dei propri streaming live e di caricare dei video on-demand di tali streaming live che non includono tale musica.
Scaricando, installando e/o utilizzando in altro modo Soundtrack, l'Utente accetta che il download, l'installazione e/o l'utilizzo di Soundtrack sia regolato delle presenti Condizioni per l'utilizzo del servizio.
Poiché si applicano anche le Linee guida della community e le Linee guida per la musica di Twitch, consigliamo di consultare entrambe le risorse prima di utilizzare Soundtrack.
Soundtrack nasce dal desiderio di Twitch di offrire agli autori di contenuti un'ampia varietà di musica con licenza per i propri streaming live.
A tale scopo, Twitch ha ottenuto licenze presso da numerosi titolari di diritti e continua a farlo per continuare ad aggiungere nuovi brani alle stazioni e alle playlist di Soundtrack.
Twitch ha anche progettato Soundtrack per offrire agli autori la possibilità di generare video on-demand dei propri live streaming che non includono tale musica.
Le licenze ottenute da Twitch consentono a Twitch di mettere questi materiali a disposizione dell'Utente per il loro utilizzo negli streaming live sul proprio canale Twitch.
La musica e gli altri materiali resi disponibili tramite Soundtrack non sono stati concessi in licenza per l'utilizzo in contenuti pre-registrati, in contenuti che possono essere trasmessi in streaming on-demand (come VOD e clip) o al di fuori dei Servizi Twitch.
Ciò significa che l'Utente non può:
Creare contenuti on-demand contenenti materiali provenienti da Soundtrack: abbiamo appositamente progettato Soundtrack con questa limitazione, e attraverso una corretta configurazione l'Utente può creare e utilizzare dei video on-demand privi di musica dai live streaming che includono musica di Soundtrack; o
Trasmettere live dei contenuti che includono musica o altri materiali provenienti da Soundtrack al di fuori dei Servizi Twitch.
Compiendo una qualsiasi di queste azioni l'Utente potrebbe ricevere una notifica di violazione da parte dei detentori dei diritti e dei rispettivi agenti.
Infine, è importante ricordare che i diritti musicali mutano nel tempo.
Ci riserviamo quindi il diritto di modificare o rimuovere in qualsiasi momento alcune canzoni o altri contenuti da Soundtrack (ad esempio, per rispettare le leggi applicabili o le nostre licenze musicali).
Twitch non si assume alcuna responsabilità in merito al modo in cui l'Utente utilizza Soundtrack.
