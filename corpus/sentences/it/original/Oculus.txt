Condizioni d'uso di Oculus
Ultimo aggiornamento: 11 aprile 2022
Le presenti Condizioni d'uso trovano applicazione se l'utente usa un account Oculus per accedere ai Prodotti Oculus.
Se utilizza il proprio account Facebook per accedere ai Prodotti Oculus, l'utente deve consultare le Condizioni d'uso supplementari di Oculus e le Condizioni d'uso di Facebook, che disciplinano l'uso dei Prodotti Oculus da parte dell'utente.
L'utente accetta che le Condizioni dello store di Oculus si applichino ai propri acquisti e download effettuati dallo store di Oculus a partire dalla data di entrata in vigore delle condizioni in questione.
ACCETTANDO LE PRESENTI CONDIZIONI D'USO O UTILIZZANDO I PRODOTTI OCULUS CON UN ACCOUNT OCULUS, L'UTENTE RICONOSCE CHE IL PRESENTE DOCUMENTO È GIURIDICAMENTE VINCOLANTE E ACCETTA DI RISPETTARE LE CONDIZIONI RIPORTATE DI SEGUITO.
L'UTENTE È PREGATO DI LEGGERE LE PRESENTI CONDIZIONI D'USO NELLA LORO INTEREZZA.
SE L'UTENTE NON ACCETTA LE PRESENTI CONDIZIONI D'USO, NON DEVE ACCEDERE AI NOSTRI PRODOTTI OCULUS NÉ UTILIZZARLI.
LE PRESENTI CONDIZIONI D'USO CONTENGONO TERMINI E CONDIZIONI IMPORTANTI RELATIVI ALL'UTENTE E AL SUO UTILIZZO DEI PRODOTTI OCULUS, IVI INCLUSE, A MENO CHE L'UTENTE NON DECIDA DI RINUNCIARVI, UNA DISPOSIZIONE RIGUARDANTE UN ARBITRATO VINCOLANTE PER LA RISOLUZIONE DELLE CONTROVERSIE (ECCETTO DETERMINATI RECLAMI SPECIFICATI RELATIVI ALLA PROPRIETÀ INTELLETTUALE E ALTRI RECLAMI DI MODESTA ENTITÀ) E UNA RINUNCIA A DETERMINATI DIRITTI RELATIVI AI PROCESSI CON GIURIA E/O ALLE AZIONI COLLETTIVE.
L'UTENTE È PREGATO DI LEGGERE LA SEZIONE "RISOLUZIONE DELLE CONTROVERSIE" (SEZIONE 19) NELLA SUA INTEREZZA.
INOLTRE, ALCUNI TERMINI E CONDIZIONI POTREBBERO ESSERE APPLICABILI AGLI UTENTI NON RESIDENTI NEGLI STATI UNITI.
L'UTENTE È PREGATO DI LEGGERE LA SEZIONE 27 PER STABILIRE SE LE PRESENTI CONDIZIONI SONO APPLICABILI AL SUO CASO.
L'UTENTE DICHIARA DI AVER RAGGIUNTO LA MAGGIORE ETÀ NELLA GIURISDIZIONE IN CUI RISIEDE O, SE HA UN'ETÀ COMPRESA TRA 13 ANNI (O 14 ANNI SE RISIEDE IN COREA DEL SUD) E LA MAGGIORE ETÀ PREVISTA DALLA LEGGE, DI UTILIZZARE I PRODOTTI OCULUS CON LA SUPERVISIONE DEL GENITORE O DI UN TUTORE LEGALE CHE ACCETTA DI ESSERE VINCOLATO ALLE PRESENTI CONDIZIONI D'USO.
I MINORI DEVONO ASSICURARSI DI LEGGERE LE PRESENTI CONDIZIONI D'USO INSIEME AL GENITORE O AL TUTORE IN MODO CHE ENTRAMBI CONOSCANO I PROPRI DIRITTI E RESPONSABILITÀ.
Facebook ("Facebook", "noi", "ci" o "nostro/a/i/e") offre prodotti hardware e software per la realtà virtuale, mista e aumentata ("XR") e gestisce una piattaforma con il brand Oculus, in cui gli utenti possono scaricare, inviare e interagire con contenuti e ottenere servizi relativi o correlati ai nostri prodotti di XR (come descritto ulteriormente nella Sezione 1, "Prodotti Oculus").
Se l'utente risiede nella Regione europea (secondo la definizione riportata all'indirizzo https://store.facebook.com/legal/quest/territories/), per "Facebook" si intende l'entità legale Meta Platforms Limited.
Se l'utente risiede in qualsiasi altro luogo, per "Facebook" si intende l'entità legale Meta Platforms Inc.
Le presenti Condizioni d'uso ("Condizioni") si applicano all'acquisto, all'accesso e all'utilizzo dei Prodotti Oculus da parte dell'utente.
Le presenti Condizioni non modificano in alcun modo le condizioni di altri contratti che l'utente potrebbe aver stipulato con Facebook in relazione a prodotti, servizi o altro.
In caso di utilizzo dei Prodotti Oculus per conto di una persona giuridica, l'utente dichiara e garantisce di essere autorizzato ad accettare le presenti Condizioni per conto di tale persona giuridica, e che la suddetta persona giuridica si assume la responsabilità nei nostri confronti in caso di violazione delle presenti Condizioni da parte dell'utente o della persona giuridica stessa.
Ci riserviamo il diritto di modificare in qualsiasi momento le presenti Condizioni a nostra esclusiva discrezione.
In caso di modifiche alle presenti Condizioni, provvederemo a darne adeguata comunicazione inviando un'e-mail all'indirizzo fornito dall'utente e/o pubblicando un avviso tramite i Prodotti Oculus.
Se apportiamo una modifica di natura amministrativa, potremmo indicarlo modificando la data dell'ultimo aggiornamento all'inizio delle presenti Condizioni.
L'uso ininterrotto dei Prodotti Oculus da parte dell'utente comporterà l'accettazione delle Condizioni modificate.
Se l'utente non accetta le Condizioni per come modificate, deve interrompere l'utilizzo dei Prodotti Oculus ed eliminare (https://secure.oculus.com/my/privacy/) il proprio account.
Invitiamo l'utente a consultare periodicamente le Condizioni per assicurarsi di aver compreso le condizioni applicabili al suo accesso ai Prodotti Oculus e al loro utilizzo.
1.
Prodotti Oculus
Il nostro obiettivo è quello di consentire alle persone di avere interazioni significative indipendentemente dalla distanza fisica.
Per raggiungere tale obiettivo, forniamo all'utente i Prodotti Oculus descritti qui sotto.
Per fornire questi Prodotti Oculus, dobbiamo raccogliere e usare i dati personali dell'utente, come indicato nella nostra Informativa sulla privacy, disponibile all'indirizzo https://store.facebook.com/legal/quest/privacy-policy-for-oculus-account-users/.
    Fornitura di dispositivi, contenuti e sistemi innovativi.
Offriamo una vasta gamma di prodotti fisici, servizi della piattaforma, software, siti web, app e contenuti che consentono agli utenti di accedere e immergersi in mondi XR e ottenere servizi legati ai nostri prodotti.
Usiamo i dati a nostra disposizione per fornire all'utente questi prodotti e per migliorare l'ecosistema di XR.
    Offerta di un'esperienza personalizzata per l'utente.
L'esperienza con i Prodotti Oculus è diversa per ogni utente.
Ad esempio, qualsiasi utente dei Prodotti Oculus può avere la possibilità di vedere migliaia di contenuti unici.
Sfruttiamo i dati di cui disponiamo (ad esempio, informazioni relative a connessioni effettuate dall'utente, scelte e controlli selezionati dall'utente, azioni ed elementi condivisi dall'utente) per personalizzare la sua esperienza.
    Connessione con le persone e le esperienze importanti per l'utente.
Aiutiamo l'utente a trovare e a connettersi con persone, gruppi, eventi e altre esperienze di suo interesse attraverso i Prodotti Oculus che lo stesso usa.
Usiamo i dati in nostro possesso per offrire suggerimenti all'utente e ad altri soggetti, ad esempio eventi a cui partecipare e persone con cui potrebbero voler stringere amicizia.
I legami più forti migliorano le community e crediamo che i nostri Prodotti Oculus siano più utili quando consentono alle persone di connettersi con altre persone, gruppi ed esperienze di loro interesse.
    Possibilità di esprimersi e di comunicare in relazione agli argomenti di interesse dell'utente.
Gli utenti possono esprimersi sui Prodotti Oculus e comunicare con amici, familiari e altri soggetti in diversi modi, ad esempio condividendo foto, creando o partecipando a eventi o esperienze multigiocatore oppure aggiungendo contenuti a un ambiente virtuale.
Abbiamo anche sviluppato (e continuiamo a esplorare) nuovi modi per sfruttare la tecnologia, come la realtà aumentata, per condividere contenuti più espressivi e coinvolgenti all'interno o tramite i Prodotti Oculus.
    Scoperta di contenuti, prodotti e servizi che potrebbero interessare all'utente.
Potremmo mostrare all'utente offerte e altre promozioni che gli consentono di scoprire contenuti, prodotti e servizi offerti da Facebook e dalle numerose aziende e organizzazioni che usano i nostri Prodotti Oculus.
    Lotta alle condotte lesive e protezione e supporto della nostra community.
Le persone possono avere interazioni significative solo se si sentono sicure.
Disponiamo di team dedicati e sviluppiamo sistemi tecnici avanzati per rilevare usi impropri del nostro servizio, comportamenti dannosi nei confronti di altri, violazioni delle nostre condizioni e normative e situazioni in cui potremmo essere in grado di supportare o proteggere la community di Oculus.
Nel caso in cui dovessimo venire a conoscenza di contenuti o condotte che consistono nell'uso improprio dei nostri Prodotti Oculus o nella violazione delle nostre Condizioni e normative, adottiamo misure idonee, ad esempio rimuovendo i contenuti, bloccando l'accesso a determinate funzioni, disabilitando un account o contattando le forze dell'ordine.
Condividiamo informazioni con altre aziende di Facebook (https://www.facebook.com/help/111814505650678/) quando individuiamo un uso improprio o un comportamento dannoso nell'utilizzo di uno dei nostri Prodotti Oculus.
    Uso e sviluppo di tecnologie avanzate per fornire servizi funzionali a tutti.
Usiamo e sviluppiamo tecnologie avanzate, come l'intelligenza artificiale e sistemi di apprendimento automatico, per offrire un servizio migliore e più utile a tutti gli utenti dei Prodotti Oculus.
Ad esempio, usiamo le informazioni a nostra disposizione per sviluppare modelli che mettono in primo piano i contenuti interessanti per l'utente.
Sviluppiamo inoltre sistemi automatizzati per migliorare la nostra capacità di individuare e rimuovere attività illecite e pericolose che potrebbero mettere a rischio la nostra community e l'integrità dei nostri Prodotti Oculus.
    Ricerca di metodi per migliorare i nostri servizi.
Siamo coinvolti nella ricerca e collaboriamo con altri soggetti per migliorare i nostri Prodotti Oculus.
Un modo per ottenere questo risultato è analizzare i dati in nostro possesso e capire il modo in cui le persone usano i nostri Prodotti Oculus.
    Fornitura di esperienze coerenti e senza interruzioni.
I nostri prodotti aiutano l'utente a trovare e a connettersi con persone, gruppi, aziende, organizzazioni e altri soggetti di suo interesse.
Progettiamo i nostri sistemi in modo da offrire all'utente un'esperienza coerente e senza interruzione nei vari Prodotti delle aziende di Facebook (https://www.facebook.com/help/195227921252400/) che usa.
Ad esempio, alcuni dei nostri Prodotti Oculus consentono agli utenti di connettersi con i loro amici su Facebook.
    Abilitazione dell'accesso globale ai nostri servizi.
Per gestire i nostri Prodotti Oculus a livello globale, dobbiamo memorizzare e distribuire contenuti e dati nei nostri data center e sistemi di tutto il mondo, anche al di fuori del Paese di residenza dell'utente.
Questa infrastruttura può essere di proprietà di Facebook Technologies, LLC, Facebook Technologies Ireland Limited, Meta Platforms Inc.,
Meta Platforms Limited o delle relative società affiliate, o gestita da esse.
2.
Idoneità.
Registrazione e account
I Prodotti Oculus sono destinati esclusivamente agli utenti che abbiano compiuto almeno 13 anni (o 14 anni se risiedono in Corea del Sud).
La registrazione ai Prodotti Oculus o il loro utilizzo da parte di utenti di età inferiore ai 13 anni (o 14 anni se risiedono in Corea del Sud) non è autorizzato né concesso in licenza e costituisce una violazione delle presenti Condizioni.
L'utente dichiara e garantisce di (a) non figurare nell'elenco Specially Designated Nationals List (Elenco delle nazioni con designazione speciale, "Elenco SDN") emesso dall'Office of Foreign Assets Control (Autorità di controllo degli scambi con l'estero), (b) non figurare nell'elenco Denied Persons List o dell'elenco Entity List del Dipartimento del commercio degli Stati Uniti o di altri elenchi di controllo delle esportazioni degli Stati Uniti, (c) non usare proxy IP o altri metodi per contraffare il luogo di residenza, (d) non utilizzare i Prodotti Oculus se le leggi vigenti nel proprio Paese lo vietano in conformità con le presenti Condizioni e (e) non aver subito in precedenza la sospensione o la revoca dei diritti relativi all'uso dei Prodotti Oculus.
Per accedere e utilizzare determinate funzioni dei Prodotti Oculus, l'utente potrebbe dover creare un account.
Creando un account, l'utente accetta di: (i) fornire informazioni dell'account esatte, aggiornate e complete; (ii) proteggere la sua password, non condividerla con altre persone e accettare tutti i rischi legati all'accesso non autorizzato all'account; (iii) comunicarci in modo tempestivo all'indirizzo https://www.facebook.com/whitehat/ se scopre o altrimenti sospetta una violazione della sicurezza in relazione ai Prodotti Oculus.
3.
Attrezzature, software e aggiornamenti
Potrebbero essere necessari alcuni strumenti e software per accedere ai Prodotti Oculus e utilizzarli.
Inoltre, potremmo dover aggiornare automaticamente alcuni software ottenuti dall'utente mediante i Prodotti Oculus o fornire all'utente nuovi software, che potrebbero includere correzioni dei bug, patch, funzioni migliorate, plug-in mancanti e nuove versioni, per garantire il corretto funzionamento dei Prodotti Oculus.
Utilizzando i Prodotti Oculus, l'utente accetta tali aggiornamenti automatici.
Ci riserviamo il diritto, a nostra esclusiva discrezione e nel caso in cui sia tecnicamente possibile, di disabilitare l'accesso dell'utente ai Prodotti Oculus o la possibilità di utilizzarli se riteniamo che possano sussistere rischi per la salute e la sicurezza o violazioni dei nostri Standard della community (denominati anche Regole di Facebook), della Normativa sul comportamento in VR, di contratti, leggi, regolamenti o normative.
Non saremo ritenuti responsabili qualora decidessimo di rimuovere, disabilitare o eliminare l'accesso dell'utente ai Prodotti Oculus o la possibilità di utilizzare tutti i Prodotti Oculus o parte di essi.
4.
Uso di contenuti e Prodotti Oculus da parte dell'utente
4.1Content and Software License.
Salvo ove diversamente concordato, se abilitiamo l'uso di software, contenuti, elementi virtuali o altri materiali di titolarità di o concessi in licenza da Oculus ("Software e contenuti"), concediamo all'utente una licenza limitata, non esclusiva, che non può essere conferita in sublicenza, per accedere, installare e usare i Software e contenuti esclusivamente per finalità personali e non commerciali, a condizione che l'utente rispetti le presenti Condizioni.
L'utente si impegna a non utilizzare, copiare, adattare, modificare, decompilare, fare reverse engineering, disassemblare, decriptare, risalire al codice sorgente, predisporre opere derivate, distribuire, concedere in licenza, vendere, noleggiare, trasferire, esporre ed esibire pubblicamente, trasmettere, riprodurre in streaming, diffondere o sfruttare in qualsiasi altro modo il Software e i contenuti, fatto salvo quanto espressamente permesso da noi o dalla legge applicabile.
L'utilizzo non autorizzato dei Prodotti Oculus è severamente vietato e comporterà la revoca della licenza concessa ai sensi delle presenti Condizioni.
Nessun diritto o licenza viene concesso all'utente in via implicita o in altro modo, al di fuori delle licenze e dei diritti che gli vengono espressamente concessi.
4.2 Oculus Runtime Software.
In base alle presenti Condizioni, compresa la licenza fornita nella Sezione 4.1, l'utente può accedere al software Runtime di Oculus ("Runtime"), installarlo e usarlo.
Allo scopo di ottimizzare la fruizione, la sicurezza e l'esperienza globale tramite i nostri Prodotti Oculus, l'utente può usare Runtime solo con dispositivi hardware approvati da noi e con software sviluppati usando il Software Development Kit di Oculus Rift, come indicato nel relativo contratto di licenza.
Richiediamo inoltre che l'utente usi solo la versione di Runtime più aggiornata.
L'utente riconosce che Runtime contiene informazioni proprietarie e che tali informazioni non saranno divulgate da parte dello stesso utente ad altre persone fisiche o persone giuridiche.
4.3Third Party Content.
All'utilizzo da parte dell'utente di servizi, app o contenuti forniti da terzi ("Contenuti di terzi") resi disponibili tramite i Prodotti Oculus potrebbero essere applicati ulteriori contratti con l'utente finale.
In caso di conflitto tra i suddetti contratti e le disposizioni contenute nelle presenti Condizioni, prevalgono le Condizioni.
Facebook declina qualsiasi responsabilità relativamente all'accesso o all'utilizzo da parte dell'utente dei Contenuti di terzi o di eventuali contenuti o funzionalità presenti in tali Contenuti di terzi, i cui diritti vengono concessi all'utente esclusivamente ai sensi di una licenza tra l'utente e il fornitore di detti Contenuti di terzi.
In nessun caso Facebook sarà da considerarsi come il concessore della licenza dei Contenuti di terzi o dei relativi diritti di utilizzo e Facebook non si assume alcun obbligo né fornisce alcuna dichiarazione o garanzia in relazione ai Contenuti di terzi.
Se all'utente non viene proposto un contratto di licenza per l'utente finale quando ottiene Contenuti di terzi, l'uso di tali Contenuti di terzi è soggetto alle seguenti condizioni della licenza: (a) la terza parte che fornisce i Contenuti di terzi (e non Facebook) è considerata il concessore della licenza dei Contenuti di terzi; (b) detta terza parte concede all'utente una licenza limitata e non trasferibile per accedere e usare i Contenuti di terzi esclusivamente per finalità personali e non commerciali; e (c) l'utente non può modificare, decompilare o disassemblare i Contenuti di terzi, interamente o parzialmente, né creare opere derivate o concedere in sublicenza eventuali diritti associati o relativi ai Contenuti di terzi, fatto salvo quanto espressamente previsto dalla terza parte in questione o dalla legge applicabile.
Se un fornitore di Contenuti di terzi viola una delle nostre normative, potremmo rimuovere o disabilitare i Contenuti di terzi in questione.
Nella misura massima consentita dalla legge applicabile, non saremo responsabili in caso di rimozione o disabilitazione di Contenuti di terzi.
4.4 Trial Access to Oculus Products.
Potremmo offrire prove gratuite o altre versioni limitate dei Prodotti Oculus per permettere all'utente di farsi un'idea dei Prodotti Oculus prima di acquistare la versione completa.
Tali versioni possono presentare funzioni limitate, prevedere un periodo di utilizzo limitato o comportare altre limitazioni.
4.5.
Disponibilità dei Prodotti Oculus dopo l'acquisto e aggiornamenti.
Alcuni Prodotti Oculus possono basarsi su servizi forniti da terzi in relazione ad alcune o a tutte le funzionalità.
Tali Prodotti Oculus potrebbero non funzionare correttamente o diventare inutilizzabili se detti terzi sospendono i propri servizi.
4.6Support.
Facebook è responsabile per tutte le domande sulla fatturazione relative all'acquisto dei Prodotti Oculus e dell'assistenza in merito alla piattaforma Oculus.
Facebook non ha l'obbligo di fornire assistenza in relazione ai Contenuti di terzi.
L'utente può contattarci tramite il portale di assistenza alla pagina https://support.oculus.com se ha bisogno di aiuto.
4.7Availability.
I Prodotti Oculus e i contenuti potrebbero non essere disponibili in tutti i territori e le giurisdizioni e noi potremmo limitare o vietare l'utilizzo di tutti o di una parte dei Prodotti Oculus e dei contenuti in alcuni territori e giurisdizioni.
4.8Network Costs.
Potrebbero essere addebitati all'utente costi per i servizi che comportano un traffico dati dal proprio fornitore di rete o altri costi da parte di terzi che potrebbero derivare dall'utilizzo dei Prodotti Oculus.
L'utente accetta la responsabilità di tali addebiti.
Se l'utente non è colui che sostiene i relativi costi, presupporremo che l'utente abbia ricevuto l'autorizzazione da quest'ultimo.
5.
Acquisto dei Prodotti Oculus
5.1Purchasing Oculus Products from Oculus.
L'utente può acquistare i Prodotti Oculus solo per uso personale o come regalo, salvo quanto diversamente previsto in modo esplicito nelle presenti Condizioni.
L'utente non può acquistare i Prodotti Oculus da Oculus per uso commerciale o per la rivendita, sebbene possa usare i Prodotti Oculus per sviluppare e testare contenuti, software o app destinati alla distribuzione da parte di Facebook o delle relative società affiliate.
Quando effettua un ordine o un acquisto, l'utente dovrà fornirci informazioni quali l'indirizzo e le informazioni di fatturazione.
L'utente dichiara e garantisce che tutte le informazioni sono precise e assicura che tali informazioni saranno mantenute aggiornate.
Facebook declina qualsiasi responsabilità in relazione a informazioni non precise o informazioni che diventano obsolete e non si assume l'obbligo di tentare di stabilire quali siano le informazioni di contatto o di spedizione corrette.
Per la maggior parte dei Prodotti Oculus, l'utente può gestire le proprie informazioni nelle impostazioni account.
Per l'acquisto di prodotti in attesa di spedizione, l'utente può aggiornare le proprie informazioni in qualsiasi momento prima della spedizione all'indirizzo https://shop.oculus.com/history/. Non accetteremo pagamenti per l'acquisto di prodotti fino all'Accettazione dell'ordine (l'utente è invitato a consultare la sezione di seguito).
Dopo aver effettuato un ordine, l'utente potrebbe ricevere una nostra comunicazione che conferma la ricezione dell'ordine stesso ("Conferma dell'ordine").
È necessario tenere presente che la Conferma dell'ordine non implica la sua accettazione.
L'accettazione dell'ordine dell'utente sarà da noi confermata inviando all'utente una comunicazione che conferma l'elaborazione dell'ordine o l'invio dei prodotti, se applicabile ("Accettazione dell'ordine").
Il contratto tra noi e l'utente in relazione ai Prodotti Oculus applicabili verrà concluso al momento dell'invio all'utente dell'Accettazione dell'ordine da parte nostra.
Le date o gli orari di invio indicati da noi (o da un corriere) rappresentano solo una stima e non una garanzia.
Il rischio di perdita dei prodotti fisici acquistati e la responsabilità di assicurazione degli stessi passa all'utente all'atto della consegna dei prodotti.
Nessuna disposizione contenuta nelle presenti Condizioni influirà sui diritti previsti dalla legge a favore dell'utente di rifiutare prodotti fisici che, una volta ricevuti dallo stesso, si presentano danneggiati o difettosi.
5.2Pre-Orders.
Potrebbe essere possibile effettuare preordini prima del lancio di un nuovo Prodotto Oculus.
Il prezzo del Prodotto Oculus preordinato dall'utente sarà indicato nel momento in cui l'utente effettua il preordine e comprende imposte e spese di spedizione, se applicabili.
I preordini non garantiscono la consegna di un Prodotto Oculus.
Quando il Prodotto Oculus preordinato è pronto per la spedizione o la consegna, contatteremo l'utente per fornire la conferma di acquisto (comprese spese di spedizione e imposte, se applicabili).
Tale comunicazione costituisce l'Accettazione dell'ordine.
5.3 Our Right to Reject Your Order.
In qualsiasi momento precedente all'Accettazione dell'ordine, ci riserviamo il diritto di rifiutare l'ordine dell'utente.
In questi casi, tenteremo di avvisare l'utente.
Il rifiuto può avvenire per diversi motivi, inclusi i casi in cui: (a) non è possibile fornire il Prodotto Oculus all'utente, ad esempio in seguito all'esaurimento della disponibilità dell'articolo o a un errore nel prezzo nel punto vendita; (b) l'utente non vive in un Paese o in un'area geografica da cui è possibile acquistare i Prodotti Oculus; o (c) l'utente ordina un numero di Prodotti Oculus superiore rispetto a quello consentito.
Se l'utente ha già effettuato il pagamento, rimborseremo l'importo completo, comprese eventuali spese di spedizione addebitate.
5.4Your Right to Cancel or Return Physical Goods.
L'utente ha il diritto di annullare l'ordine o il preordine di prodotti fisici in qualsiasi momento prima della spedizione e dell'Accettazione dell'ordine.
Dopo la spedizione dei prodotti, l'utente ha il diritto, entro 30 giorni dalla data di ricezione degli stessi, di recedere dal contratto e restituire i prodotti.
Questo diritto non si applica ai prodotti che sono stati utilizzati o che Meta dichiara non essere restituibili, tra cui articoli o prodotti personalizzati o modificati in base alle istruzioni dell'utente.
I prodotti devono essere restituiti nella loro interezza e nella confezione originale, insieme alla prova di acquisto applicabile.
L'utente sarà responsabile del costo di restituzione dei prodotti a Meta.
Se, all'atto della restituzione, stabiliamo che i prodotti sono stati utilizzati, danneggiati, che non sono nelle condizioni di essere rivenduti o che mancano alcuni componenti, ci riserviamo il diritto di addebitare all'utente il 15% per i costi di ripristino o di ridurre in altro modo l'importo del rimborso nei suoi confronti tenendo conto del danno, dell'utilizzo o dei componenti mancanti in questione.
Per annullare l'ordine o restituire i prodotti, l'utente deve informare Facebook della sua decisione seguendo le istruzioni all'indirizzo https://support.oculus.com
.
5.5 Content Transactions.
L'utente potrebbe avere la possibilità di acquistare contenuti digitali tramite i Prodotti Oculus.
L'utente potrebbe inoltre avere la facoltà di acquistare funzionalità aggiuntive o migliorate o contenuti multimediali all'interno di determinati Prodotti Oculus (collettivamente, "Acquisti nell'app").
Salvo quanto indicato nelle presenti Condizioni, decliniamo qualsiasi responsabilità per le transazioni stipulate dall'utente con terzi in relazione ai Contenuti di terzi o agli Acquisti nell'app e per i Contenuti di terzi o gli Acquisti nell'app di terzi effettuati nell'ambito dei Contenuti di terzi.
5.6Errors.
Cerchiamo di garantire la massima precisione e di eliminare gli errori relativi ai nostri Prodotti Oculus.
Tuttavia, non dichiariamo né garantiamo che le descrizioni dei Prodotti Oculus o le informazioni sui prezzi siano esatte, complete, affidabili, aggiornate o prive di errori.
In caso di errori, ci riserviamo il diritto di correggerli e di modificare di conseguenza l'ordine dell'utente (addebitando il prezzo corretto, se applicabile) o di annullare l'ordine e fornire un rimborso dell'importo addebitato.
Se scopriamo un errore relativo al prezzo o un errore materiale di altro tipo relativo a un Prodotto Oculus ancora da spedire o da consegnare, contatteremo l'utente per informarlo dell'errore, fornendogli la possibilità di proseguire con l'acquisto al prezzo corretto o di annullare l'ordine.
Se non riusciamo a contattare l'utente usando le informazioni fornite da quest'ultimo durante l'elaborazione dell'ordine, considereremo l'ordine annullato.
5.7Account.
L'acquisto di determinati Prodotti Oculus potrebbe essere riservato unicamente agli utenti registrati.
L'utente è responsabile di tutte le spese correlate al suo account.
Potremmo tentare di riscuotere gli importi insoluti, anche tentando di addebitare ulteriori importi sullo strumento di pagamento dell'utente, ricorrendo ad agenzie di recupero dei crediti o ad altri mezzi previsti dalla legge.
Se l'utente decide di eliminare l'account, ci riserviamo il diritto, soggetto alle limitazioni previste dalle leggi applicabili, di esigere importi, supplementi o costi sostenuti prima dell'eliminazione.
Per potersi registrare nuovamente, l'utente dovrà saldare tutti gli importi insoluti del proprio account.
5.8Virtual Items.
L'acquisto da parte dell'utente di un articolo virtuale o di valuta di gioco all'interno dei Prodotti Oculus rappresenta un pagamento per una licenza limitata, non cedibile per l'accesso a tali contenuti o funzionalità e il loro utilizzo nei Prodotti Oculus.
Gli articoli virtuali (compresi i personaggi e i nomi dei personaggi) o la valuta di gioco acquistati o disponibili per l'utente nei Prodotti Oculus possono essere usati solo in relazione ai Prodotti Oculus, nel luogo in cui sono stati acquistati o sviluppati dall'utente a seguito del gioco.
Questi articoli non possono essere riscattati, rimborsati e commercializzati all'esterno dei Prodotti Oculus in cambio di denaro o altri articoli.
Possiamo modificare o sospendere gli articoli virtuali o la valuta di gioco in qualsiasi momento.
5.9Pricing and Payment.
Potremmo accettare diversi tipi di pagamento, compresi carte di credito e di debito e pagamenti effettuati tramite PayPal e il servizio Pagamenti di Facebook.
Potrebbero essere applicate condizioni aggiuntive dal fornitore di servizi di pagamento dell'utente.
Effettuando un ordine o un preordine, l'utente dichiara di essere autorizzato a utilizzare il metodo di pagamento scelto e di autorizzarci ad addebitare l'importo dell'ordine sul metodo di pagamento in questione.
Fornendo le informazioni di pagamento, l'utente ci autorizza (o autorizza un gestore di pagamenti terzo) a elaborare e conservare le informazioni sui pagamenti e altre informazioni correlate.
In base al luogo in cui si trova l'utente o in cui abbia richiesto la spedizione o la consegna dei Prodotti Oculus, Oculus può utilizzare un agente, una società controllata o affiliata (compresa Facebook Technologies Ireland Limited per gli ordini al di fuori di Stati Uniti e Canada) per elaborare il pagamento e la spedizione.
Qualora non sia possibile verificare il metodo di pagamento indicato dall'utente o si tratti di un metodo non valido o non accettabile per altri motivi, potremmo sospendere o annullare l'ordine dell'utente.
L'utente è responsabile della risoluzione di eventuali problemi relativi all'elaborazione del suo ordine.
I prezzi sono soggetti a modifica senza preavviso.
Ci riserviamo il diritto di rifiutare o annullare in qualsiasi momento gli ordini a nostra esclusiva discrezione.
5.10Taxes.
Se l'acquisto o l'utilizzo dei Prodotti Oculus è soggetto a imposte d'uso o sulle vendite, dazi o altre tasse o imposte governative ("Imposte"), potremmo addebitare all'utente l'importo previsto da tali Imposte.
Le Imposte applicabili potrebbero essere visualizzate al momento del pagamento.
L'utente è responsabile delle Imposte dovute in relazione al suo utilizzo dei Prodotti Oculus.
5.11.
Annullamento dei contenuti e restituzioni.
Tutti gli acquisti di contenuti digitali sono definitivi, salvo disposizioni contrarie previste dalla legge o quanto indicato nelle nostre Normative sui rimborsi dei contenuti mobili (https://www.oculus.com/legal/mobile-content-refund-policy/) e di Rift (https://www.oculus.com/legal/rift-content-refund-policy/).
Una volta acquistati i contenuti, invitiamo l'utente a scaricarli, installarli e/o accedervi in modo tempestivo.
L'utente accetta che i contenuti digitali vengano forniti immediatamente dopo il completamento dell'acquisto e riconosce di perdere eventuali diritti previsti dalla legge di recedere dall'ordine e ricevere un rimborso.
Le leggi di alcune giurisdizioni non ammettono l'esclusione di responsabilità o la soppressione di determinati diritti previsti dalla legge, pertanto la presente rinuncia ai diritti previsti dalla legge potrebbe non applicarsi all'utente.
In caso risulti impossibile scaricare i contenuti acquistati, installarli o accedervi, l'utente può contattarci tramite il portale di assistenza alla pagina https://support.oculus.com.
6.
Utilizzo accettabile
Accedendo ai Prodotti Oculus o utilizzandoli, l'utente accetta di: (a) non accedere ai Prodotti Oculus o utilizzarli in modo da interferire, compromettere, influire negativamente o impedire a qualcuno di sfruttare al meglio i Prodotti Oculus, inclusi, a titolo esemplificativo e non esaustivo, comportamenti o contenuti diffamatori, molesti, minacciosi, intolleranti, minatori, volgari, osceni, pornografici o in qualsiasi modo offensivi; (b) non danneggiare, disabilitare, sovraccaricare o compromettere il funzionamento dei Prodotti Oculus in qualsiasi modo; (c) non accedere ai Prodotti Oculus o utilizzarli per qualunque scopo illecito o non autorizzato né intraprendere, favorire o promuovere attività illegali o altre attività che violino le presenti Condizioni, gli Standard della community (denominati anche Regole di Facebook), le Normative sul comportamento in VR o altre condizioni o normative fornite in relazione ai Prodotti Oculus; (d) non usare o tentare di usare l'account di un altro utente senza la sua autorizzazione; (e) non modificare, adattare, manomettere o copiare i Prodotti Oculus; (f) non usare robot, spider, crawler, scraper o altri strumenti automatizzati o interfacce non forniti o autorizzati da noi per accedere ai Prodotti Oculus o per estrarre dati; (g) non eludere o tentare di eludere filtri, misure di sicurezza o altre funzioni progettate per proteggere i Prodotti Oculus o terzi; o (h) non violare i diritti di Facebook, dei nostri utenti o di terzi.
7.
Contenuti dell'utente
I nostri Prodotti Oculus possono comprendere funzioni interattive e aree in cui l'utente può inviare, pubblicare, caricare, inviare tramite e-mail o trasmettere in altro modo o interagire con i contenuti, inclusi, a titolo esemplificativo e non esaustivo, testi, immagini, foto, video, suoni, ambienti o funzioni di realtà virtuale, software e altre informazioni e materiali (collettivamente, "Contenuti dell'utente").
Salvo diversa pattuizione, non rivendichiamo alcun diritto sulla titolarità dei Contenuti dell'utente.
Se l'utente usa contenuti coperti da diritti di proprietà intellettuale che abbiamo reso disponibili attraverso i nostri Prodotti Oculus (ad esempio immagini, progetti, video o suoni che forniamo e che vengono aggiunti dall'utente ai contenuti dallo stesso creati o condivisi sui Prodotti Oculus), ci riserviamo tutti i diritti relativi a tali contenuti (esclusi quelli dell'utente).
Inviando i Contenuti dell'utente tramite i Prodotti Oculus, l'utente ci concede un diritto valido in tutto il mondo, non esclusivo, trasferibile, esente da royalty, che può essere conferito totalmente in sublicenza (cioè è possibile concederlo ad altre persone), di utilizzare, copiare, visualizzare, archiviare, adattare, eseguire pubblicamente e distribuire i Contenuti dell'utente in relazione ai prodotti delle aziende di Facebook (https://www.facebook.com/help/195227921252400/), ai sensi delle impostazioni sulla privacy applicabili (https://secure.oculus.com/my/privacy/).
Questo diritto cessa nel momento in cui l'utente elimina i Contenuti dell'utente o il suo account, a meno che tali contenuti non siano stati condivisi con terzi e che questi non li abbiano eliminati.
L'utente accetta in modo irrevocabile tutte le azioni o omissioni effettuate da noi o da persone autorizzate che potrebbero non rispettare eventuali diritti morali (o diritti simili) nei Contenuti dell'utente.
Se i Contenuti dell'utente comprendono musica, l'utente accetta le nostre Linee guida sulla musica (https://store.facebook.com/legal/quest/music-terms/).
L'utente è il solo responsabile dei Contenuti dell'utente che rende disponibili tramite i Prodotti Oculus e dichiara e garantisce (a) di essere l'unico ed esclusivo titolare dei diritti di tutti i Contenuti dell'utente che fornisce o di aver ottenuto tutti i diritti, le licenze, le autorizzazioni, i consensi e le liberatorie necessari per concederci i diritti specificati nella presente sezione; (b) che la fornitura dei Contenuti dell'utente e il conseguente utilizzo degli stessi da parte nostra, rispettano brevetti, copyright, marchi registrati, segreti commerciali, diritti morali o altri diritti di proprietà intellettuale o proprietari o diritti di immagine o privacy di terze parti o le leggi e i regolamenti applicabili; (c) che i Contenuti dell'utente rispettano i nostri Standard della community (denominati anche Regole di Facebook) e la Normativa sul comportamento in VR.
Non approviamo né forniamo garanzie in merito a opinioni, punti di vista, consigli o suggerimenti pubblicati o inviati dagli utenti.
Facebook declina qualsiasi responsabilità in merito ai Contenuti dell'utente resi disponibili tramite i Prodotti Oculus e non si assume l'obbligo di controllarli, modificarli o monitorarli.
Tuttavia, ci riserviamo il diritto, a nostra esclusiva discrezione, di rimuovere, monitorare o modificare i Contenuti dell'utente in qualsiasi momento e per qualsiasi motivo, compresi i contenuti che violano i diritti di proprietà intellettuale o che siano altrimenti contrari alle presenti Condizioni.
Se l'utente è uno sviluppatore che invia Contenuti dell'utente a o relativamente ai Prodotti Oculus, riconosce e accetta che i contratti che ha stipulato con noi in qualità di sviluppatore possono sostituire la presente sezione delle Condizioni.
8.
Informativa sulla privacy
La nostra Informativa sulla privacy, consultabile alla pagina https://store.facebook.com/legal/quest/privacy-policy/, illustra come trattiamo i dati, compreso il modo in cui li raccogliamo, usiamo e divulghiamo.
Inoltre, determinati terzi (ad esempio gli sviluppatori dei Contenuti di terzi e i produttori del computer, del cellulare o di altri dispositivi dell'utente) potrebbero raccogliere informazioni sull'utente quando l'utente utilizza i Prodotti Oculus.
Detti terzi dispongono di proprie informative sulla privacy e tratteranno le informazioni relative all'utente raccolte in conformità a tali informative.
Invitiamo l'utente a leggere tali informative sulla privacy prima di fornire informazioni a terzi.
Meta non è responsabile dell'accuratezza delle informative sulla privacy di terzi né assicura che detti terzi rispettino le proprie informative sulla privacy.
9.
Condizioni aggiuntive
Le presenti Condizioni non sostituiscono né modificano ma si aggiungono agli altri contratti stipulati con Facebook, o con le relative società affiliate, che possono includere, a titolo esemplificativo e non esaustivo, i contratti con gli sviluppatori, le condizioni d'uso particolari del dispositivo, gli Standard della community (denominati anche Regole di Facebook), la Normativa sul comportamento in VR e le condizioni relative a concorsi, competizioni o promozioni.
Inoltre, se l'utente acquista prodotti fisici da Facebook, potrebbero essere applicate periodicamente altre condizioni di vendita o di promozione.
L'acquisto e l'utilizzo di Contenuti di terzi da parte dell'utente possono essere soggetti a condizioni aggiuntive, inclusi, a titolo esemplificativo e non esaustivo, i contratti con l'utente finale e le informative sulla privacy di terzi.
Invitiamo l'utente a leggere con attenzione i contratti e le normative di terzi prima di accedere ai Contenuti di terzi, scaricarli o utilizzarli.
L'utente può inoltre accedere a servizi forniti da altri prodotti delle aziende di Facebook (https://www.facebook.com/help/195227921252400/), che potrebbero essere soggetti a condizioni aggiuntive.
10.
Classificazioni
Possiamo mostrare sistemi di classificazione dell'età, del comfort e dei contenuti digitali basati su informazioni forniteci dagli sviluppatori di tali contenuti.
Non possiamo garantire che i sistemi di classificazione dei contenuti digitali saranno sempre precisi o promettere che non comprendano materiali dannosi, offensivi, indecenti o discutibili.
11.
Titolarità e proprietà intellettuale
Salvo diverse indicazioni, i Prodotti Oculus sono di proprietà di Facebook, delle nostre società affiliate o dei nostri concessori di licenze e sono tutelati da diritti d'autore, marchi registrati e altre leggi degli Stati Uniti e degli altri Paesi.
L'utente si impegna a non rimuovere, alterare o coprire gli avvisi relativi a diritti d'autore, marchi registrati, marchi di servizio o altri diritti proprietari integrati nei Prodotti Oculus o a essi associati.
Oculus, Oculus VR, Rift, Oculus Touch, Oculus Go e il logo di Oculus ("Marchi di Oculus") sono marchi o marchi registrati di Facebook Technologies LLC.
I Marchi di Oculus e delle sue società affiliate non possono essere copiati, imitati o usati, interamente o in parte, senza previo consenso scritto, ad eccezione di quanto autorizzato dalle linee guida sul brand applicabili.
Tutti gli altri marchi registrati, marchi di servizio, loghi, nomi commerciali e altre designazioni proprietarie sono marchi o marchi registrati dei rispettivi titolari e non è possibile utilizzarli senza l'autorizzazione del relativo titolare.
Per maggiori informazioni sulle linee guida sui brand, è possibile visitare il nostro Centro risorse del brand (https://oculusbrand.com).
12.
Feedback
Oltre ai Contenuti dell'utente, l'utente può inviare domande, commenti, suggerimenti, idee, progetti, note, disegni, materiali originali o creativi o altre informazioni su Facebook e sui nostri Prodotti Oculus (collettivamente, "Feedback").
L'utente accetta che Facebook e le sue società affiliate possano utilizzare i Feedback in qualsiasi modo senza alcun obbligo nei suoi confronti.
13.
Conformità agli standard d'esportazione e diritti Diritti del governo
L'utente si impegna a rispettare tutte le leggi sui controlli delle esportazioni degli Stati Uniti e di altre autorità governative competenti, incluse, a titolo esemplificativo e non esaustivo, le EAR (Export Administration Regulations, normative sulla gestione delle esportazioni) degli Stati Uniti ("Leggi sulle esportazioni").
L'utente si impegna a non esportare, ri-esportare o scaricare, direttamente o indirettamente, i Prodotti Oculus: (a) verso persone fisiche, persone giuridiche o Paesi proibiti dalle Leggi sulle esportazioni, ivi compreso qualsiasi programma di sanzioni degli Stati Uniti; (b) verso persone presenti nella SDN List, nella Denied Persons List, nella Entity List o in altri elenchi di controllo delle esportazioni; (c) per motivi proibiti dalle Leggi sulle esportazioni, tra cui la diffusione di armi nucleari, chimiche o biologiche o lo sviluppo di tecnologia missilistica.
L'utente dichiara e garantisce altresì che nessuna agenzia federale degli Stati Uniti ha sospeso, revocato o negato i suoi diritti di esportazione e che non fa parte della SDN List.
I Prodotti Oculus, inclusi tutti i software, i dati tecnici e i documenti correlati, sono "Prodotti disponibili in commercio" ("COTS") in base alla definizione della sezione 2.101 del titolo 48 del CFR (Code of Federal Regulations, codice delle norme emanate dall'esecutivo e dalle agenzie federali).
Forniamo i Prodotti Oculus per l'utilizzo finale del governo degli Stati Uniti esclusivamente in conformità con i seguenti punti: (a) i Prodotti Oculus sono concessi in licenza solo come articoli COTS; (b) il governo degli Stati Uniti dispone degli stessi diritti degli altri utenti finali ai sensi delle presenti Condizioni.
Questa licenza commerciale consuetudinaria è fornita in conformità con la sezione 12.211 (Dati tecnici) del FAR (Federal Acquisition Regulation, norme sulle acquisizioni federali), la sezione 12.212 (Software) del FAR e, per le transazioni del Dipartimento della difesa degli Stati Uniti, la sezione 252.227-7015 (Dati tecnici - Prodotti commerciali) del DFARS (Defense Federal Acquisition Regulation Supplement, supplemento al regolamento sulle acquisizioni federali per la difesa) e la sezione 227.7202-3 (Diritti del software commerciale per computer o della documentazione del software per computer) del DFARS.
Se un'agenzia governativa degli Stati Uniti necessita di ulteriori diritti, deve negoziarli direttamente con Facebook per determinare se le parti possono accordarsi su una modifica accettabile alle presenti Condizioni, che deve essere inclusa in tutti i contratti o negli accordi applicabili.
14.
Segnalazioni relative alla proprietà intellettuale
In conformità al Digital Millennium Copyright Act ("DCMA") e alle altre leggi applicabili, abbiamo adottato una normativa che comporta la chiusura, in circostanze adeguate e a nostra esclusiva discrezione, degli account degli utenti ritenuti trasgressori ricorrenti.
A nostra esclusiva discrezione potremmo anche limitare l'accesso ai Prodotti Oculus e/o disattivare gli account degli utenti che non rispettano i diritti di proprietà intellettuale altrui, indipendentemente dalla presenza di eventuali trasgressioni ricorrenti.
Nel caso in cui l'utente ritenga che un contenuto presente o reso disponibile nei Prodotti Oculus non rispetti il copyright di cui lo stesso utente è titolare o in relazione al quale eserciti un controllo, questi può informare il nostro agente designato di tale violazione usando i seguenti contatti:
Designated Agent
Meta Platforms, Inc.
1601 Willow Road
Menlo Park, CA 94025, US
Telefono: +1 (650) 543 4800
Indirizzo e-mail: ip@oculus.com
L'utente è invitato a consultare la sezione 512(c)(3) dell'U.S.C. (United States Code, codice degli Stati Uniti) titolo 17, disponibile all'indirizzo https://www.copyright.gov/title17/92chap5.html#512, per informazioni sui requisiti della comunicazione.
In caso di segnalazioni deliberatamente non veritiere di violazioni relative a materiali o attività, l'utente è tenuto a rimborsare eventuali danni, inclusi costi e spese legali, sostenuti da noi o dall'asserito trasgressore a seguito della rimozione di detti materiali o attività o disabilitazione dell'accesso agli stessi a causa del nostro affidamento su tale segnalazione non veritiera.
15.
Hyperlink
All'utente è concesso il diritto limitato e non esclusivo di creare hyperlink di testo ai nostri siti web per scopi non commerciali.
Tuttavia, l'utente non può usare i nostri logo o altri simboli di nostra proprietà per rimandare ai nostri siti senza la nostra espressa autorizzazione scritta.
I Prodotti Oculus potrebbero contenere link a siti web, app o altri servizi di terzi e l'utente riconosce che, utilizzando i link di terzi, potrebbe visualizzare contenuti offensivi, dannosi, imprecisi o in altro modo non appropriati.
L'utente riconosce e accetta che non siamo responsabili della disponibilità o dell'esattezza delle risorse di proprietà di detti terzi o dei contenuti, prodotti o servizi resi disponibili tramite tali risorse.
Non approviamo o controlliamo le risorse di terzi e non forniamo garanzie di alcun tipo relativamente a dette risorse.
In caso di accesso o utilizzo delle risorse di terzi, l'utente deve inoltre tener presente che vengono applicate le condizioni e le normative di detti terzi.
16.
Esclusioni di responsabilità
16.1 PRIMA DI USARE I PRODOTTI OCULUS, L'UTENTE È TENUTO A LEGGERE LE IMPORTANTI AVVERTENZE E INDICAZIONI SU SALUTE E SICUREZZA, CONSULTABILI ALLA PAGINA https://store.facebook.com/legal/quest/health-and-safety-warnings/.. UTILIZZANDO I PRODOTTI OCULUS, L'UTENTE DICHIARA E GARANTISCE DI AVER LETTO E COMPRESO TALI AVVERTENZE E INDICAZIONI.
POTREMMO AGGIORNARE O MODIFICARE TALI AVVERTENZE E INDICAZIONI, PERTANTO L'UTENTE È INVITATO A CONSULTARLE REGOLARMENTE.
GLI SVILUPPATORI POSSONO FORNIRE ULTERIORI AVVERTENZE E INDICAZIONI SU SALUTE E SICUREZZA IN RELAZIONE A SPECIFICI CONTENUTI DI TERZI.
L'UTENTE DICHIARA E GARANTISCE CHE LEGGERÀ TUTTE LE AVVERTENZE E LE INDICAZIONI SU SALUTE E SICUREZZA PRIMA DI UTILIZZARE I PRODOTTI OCULUS.
16.2 L'UTENTE RICONOSCE E ACCETTA ESPRESSAMENTE CHE L'ACCESSO AI PRODOTTI OCULUS E IL LORO UTILIZZO AVVIENE A SUO RISCHIO ESCLUSIVO.
NEI RAPPORTI TRA L'UTENTE E FACEBOOK, NELLA MISURA MASSIMA CONSENTITA DALLA LEGGE APPLICABILE, I PRODOTTI OCULUS SONO FORNITI NELLO STATO IN CUI SI TROVANO E SECONDO DISPONIBILITÀ.
FACEBOOK DECLINA ESPRESSAMENTE QUALSIASI DICHIARAZIONE, GARANZIA E CONDIZIONE (ESPLICITA O IMPLICITA, ORALE O SCRITTA), INCLUSE LE GARANZIE IMPLICITE DI COMMERCIABILITÀ, IDONEITÀ PER UNO SCOPO SPECIFICO E NON VIOLAZIONE.
INOLTRE, FACEBOOK NON DICHIARA O GARANTISCE CHE (A) LE FUNZIONI CONTENUTE NEI PRODOTTI OCULUS SIANO ESATTE O SODDISFINO LE ESIGENZE DELL'UTENTE, (B) IL FUNZIONAMENTO DEI PRODOTTI OCULUS AVVENGA IN MODO SICURO, SENZA INTERRUZIONI, ERRORI O VIRUS O (C) I DIFETTI PRESENTI NEI PRODOTTI OCULUS VENGANO CORRETTI.
NESSUNA INFORMAZIONE, LINEA GUIDA O COMUNICAZIONE, ORALE O SCRITTA, RILASCIATA DA FACEBOOK COSTITUISCE UNA GARANZIA.
LE PRESENTI ESCLUSIONI DI RESPONSABILITÀ DELLE GARANZIE SI APPLICANO NELLA MISURA MASSIMA CONSENTITA DALLE LEGGI APPLICABILI.
LE LEGGI DI ALCUNI STATI O GIURISDIZIONI NON CONSENTONO LE ESCLUSIONI DI RESPONSABILITÀ DELLE GARANZIE IMPLICITE, PERTANTO ALCUNE O TUTTE LE ESCLUSIONI DI RESPONSABILITÀ DELLA PRESENTE SEZIONE POTREBBERO NON ESSERE APPLICABILI NEI CONFRONTI DELL'UTENTE.
17.
Clausola di manleva
L'utente accetta di difendere, manlevare e tenere indenne Facebook e le sue società affiliate, gli appaltatori indipendenti e i fornitori di servizi e ognuno dei rispettivi amministratori, funzionari, dipendenti e agenti (collettivamente, "Parti di Facebook") da reclami di terzi, danni, costi, responsabilità e spese (inclusi, a titolo esemplificativo e non esaustivo, le spese legali di entità ragionevole) causati, derivanti o relativi (a) all'acquisto o all'utilizzo, o all'impossibilità di utilizzo dei Prodotti Oculus da parte dell'utente; (b) alla violazione delle presenti Condizioni o altre condizioni, normative, avvertenze o indicazioni fornite da Facebook o da terzi in relazioni ai Prodotti Oculus da parte dell'utente; (c) alla violazione delle leggi applicabili o dei diritti di terzi; (d) ai Contenuti dell'utente o al Feedback fornito dall'utente.
18.
Limitazione di responsabilità
LE PARTI DI FACEBOOK NON SARANNO RITENUTE RESPONSABILI DELLA PERDITA DI PROFITTI O DI ALTRI DANNI CONSEQUENZIALI, SPECIALI, PUNITIVI, INDIRETTI O ACCIDENTALI DERIVANTI DA O RELATIVI ALL'UTILIZZO O ALL'IMPOSSIBILITÀ DI UTILIZZO DEI PRODOTTI OCULUS DA PARTE DELL'UTENTE, ANCHE QUALORA UNA PARTE DI FACEBOOK SIA STATA AVVISATA DELLA POSSIBILITÀ DI TALI DANNI.
LA RESPONSABILITÀ COMPLESSIVA DELLE PARTI DI FACEBOOK DERIVANTE DA O RELATIVA ALL'UTILIZZO O ALL'IMPOSSIBILITÀ DI UTILIZZO DEI PRODOTTI OCULUS NON SUPERERÀ IN ALCUN CASO LA SOMMA DI CENTO DOLLARI (100 USD) O L'IMPORTO PAGATO DALL'UTENTE PER UTILIZZARE I NOSTRI PRODOTTI OCULUS.
LE PRESENTI ESCLUSIONI DI RESPONSABILITÀ PER ALCUNI DANNI E LIMITAZIONI DI RESPONSABILITÀ SARANNO APPLICABILI NELLA MISURA MASSIMA CONSENTITA DALLA LEGGE APPLICABILE.
LE LEGGI DI ALCUNI STATI O GIURISDIZIONI NON CONSENTONO LE ESCLUSIONI O LE LIMITAZIONI DI RESPONSABILITÀ DI ALCUNI DANNI, PERTANTO ALCUNE O TUTTE LE ESCLUSIONI E LE LIMITAZIONI DI RESPONSABILITÀ DI CUI SOPRA POTREBBERO NON ESSERE APPLICABILI NEI CONFRONTI DELL'UTENTE.
IN DEROGA A QUALSIASI DISPOSIZIONE CONTRARIA ALL'INTERNO DELLE PRESENTI CONDIZIONI, NON SONO PREVISTE ESCLUSIONI O LIMITAZIONI DI RESPONSABILITÀ PER FRODE O PER DECESSI O ALTRE LESIONI PERSONALI CAUSATE DALLA NOSTRA NEGLIGENZA O FINALIZZATE A PREGIUDICARE I DIRITTI DELL'UTENTE PREVISTI DALLA LEGGE NON RINUNCIABILI.
19.
Risoluzione delle controversie
SI INVITA L'UTENTE A LEGGERE LA SEGUENTE SEZIONE CON ATTENZIONE IN QUANTO PREVEDE DI SOTTOPORSI A UN ARBITRATO VINCOLANTE (RINUNCIANDO AL PROCESSO CON GIURIA) PER TUTTE LE CONTROVERSIE (DIVERSE DAI RECLAMI SPECIFICATI RELATIVI ALLA PROPRIETÀ INTELLETTUALE E DAI RECLAMI DI MODESTA ENTITÀ) CON FACEBOOK E LIMITA IL MODO IN CUI L'UTENTE PUÒ OTTENERE RIMEDIO DA PARTE DI FACEBOOK (RINUNCIA AGLI ARBITRATI COLLETTIVI, ALLE AZIONI COLLETTIVE O ALLE AZIONI RAPPRESENTATIVE O AI RELATIVI ARBITRATI).
19.1.
Arbitrato vincolante, controversie e reclami di modesta entità.
L'utente e Facebook accettano di rinunciare al diritto a un processo con giuria o al diritto di far trattare qualsiasi Controversia in tribunale e accettano invece di affidarsi a un arbitrato vincolante (ossia di devolvere la Controversia a una o più persone imparziali che forniranno una risoluzione definitiva e vincolante).
Tuttavia, l'utente gode del diritto di rivolgersi a un tribunale competente per i reclami di modesta entità, qualora vengano soddisfatti tutti i requisiti validi per il tribunale in questione, incluse le eventuali limitazioni di giurisdizione e circa l'importo oggetto della Controversia.
L'utente accetta di presentare una Controversia a un tribunale competente per i reclami di modesta entità della contea di San Mateo in California o, per i residenti negli Stati Uniti, a un tribunale incaricato della gestione di reclami di modesta entità della contea di residenza.
Con "Controversia", come usato nella presente Sezione 19, si intende qualsiasi controversia, azione legale, reclamo o disputa derivante da o correlata a Facebook in relazione alle presenti Condizioni, agli argomenti trattati nelle presenti Condizioni o all'accesso e all'utilizzo dei Prodotti Oculus, incluse, a titolo esemplificativo e non esaustivo, controversie relative a contratti, danni alla persona, responsabilità civile, garanzie, leggi o regolamenti o basate sulla legge o sui principi di equità, nonché le controversie che riguardano terzi (ad esempio gli sviluppatori dei Contenuti di terzi), a eccezione di controversie, azioni legali, reclami o dispute relative ai diritto di proprietà intellettuale di Facebook (come marchi, trade dress, nomi a dominio, segreti commerciali, copyright e/o brevetti).
L'utente e Facebook conferiscono all'arbitro l'autorità esclusiva di risolvere qualsiasi controversia relativa all'interpretazione, alla validità o all'applicabilità di tali condizioni o alla formulazione del presente contratto, compresa la possibilità di ricorrere all'arbitrato per ogni controversia e reclamo relativo alla nullità o all'annullabilità delle presenti Condizioni o di parte di esse.
19.2No Class Arbitrations, Class Actions or Representative Actions.
L'utente e Facebook accettano la natura personale delle Controversie e l'esclusiva risoluzione delle stesse tramite un arbitrato individuale, senza il ricorso ad arbitrati collettivi, azioni collettive o altri procedimenti rappresentativi.
Nessuna delle parti accetta l'arbitrato collettivo o un arbitrato in cui una persona presenta una Controversia in rappresentanza di un'altra o di altre persone.
Né l'utente né Facebook accettano che una Controversia possa essere instaurata come azione collettiva o rappresentativa all'interno o all'esterno dell'arbitrato o per conto di un'altra persona o di altre persone.
19.3Federal Arbitration Act.
L'utente e Facebook accettano che le presenti Condizioni incidano sul commercio tra stati e che l'applicabilità della Sezione 19 sia regolata, interpretata e attuata, sia dal punto di vista sostanziale che procedurale, secondo il Federal Arbitration Act ("FAA"), titolo 9 U.S.C. Sezione 1 e seguenti nella misura massima consentita dalla legge applicabile.
19.4Confidentiality.
L'arbitro, Facebook e l'utente garantiscono la riservatezza dei procedimenti, incluse, a titolo esemplificativo e non esaustivo, tutte le informazioni raccolte, preparate e presentate ai fini dell'arbitrato o in relazione alla/e Controversia/e. L'arbitro ha l'autorità per adottare decisioni adeguate per salvaguardare la riservatezza, salvo che la legge preveda diversamente.
19.5Process.
Il nostro obiettivo è risolvere i reclami in modo equo e veloce.
Pertanto, per qualsiasi Controversia contro Facebook, l'utente accetta di contattare innanzitutto Facebook per tentare di risolvere il reclamo in modo informale, inviando una comunicazione scritta relativa al reclamo ("Comunicazione").
La Comunicazione deve essere inviata a Facebook tramite posta raccomandata al seguente indirizzo: General Counsel, Oculus, 1601 Willow Road, Menlo Park, CA 94025, USA.
La Comunicazione deve (a) contenere il nome, l'indirizzo di residenza e l'indirizzo e-mail e/o il numero di cellulare associato all'account Oculus dell'utente; (b) descrivere la natura e il motivo del reclamo; e (c) indicare il rimedio specifico desiderato.
Se l'utente e Facebook non riescono a raggiungere un accordo per risolvere il reclamo dopo 30 giorni dalla ricezione della Comunicazione, ciascuna delle parti può, in conformità alla Sezione 19, avviare una procedura di arbitrato o iniziare un procedimento in tribunale.
L'utente e Facebook accettano che qualsiasi Controversia debba essere iniziata entro un anno dalla data del relativo reclamo.
In caso contrario la Controversia sarà permanentemente preclusa.
Qualora l'utente e Facebook non riescano a risolvere una Controversia e l'utente non inizi un'azione dinanzi un tribunale competente per i reclami di modesta entità, l'utente o Facebook devono sottoporre prontamente la Controversia a un arbitrato vincolante presso l'ufficio dell'American Arbitration Association ("AAA").
Qualora l'AAA si rifiuti o non sia in grado di gestire l'arbitrato, l'utente e Facebook accettano di rivolgersi a un foro arbitrale o un arbitro concordato da entrambe le parti.
Se, dopo un ragionevole sforzo, l'utente e Facebook non sono in grado di concordare un foro arbitrale o un arbitro, l'AAA o un tribunale competente sceglierà un foro arbitrale o un arbitro.
L'arbitrato sarà condotto in conformità alle Consumer Arbitration Rules dell'AAA ("Norme dell'AAA") vigenti.
Le Norme dell'AAA e altre informazioni relative all'AAA sono consultabili all'indirizzo https://www.adr.org, chiamando il numero 1-800-778-7879 o inviando un e-mail all'indirizzo 120 Broadway, Floor 21, New York, NY 10271, USA.
Accettando le presenti Condizioni, l'utente (1) riconosce di aver letto e compreso le Norme dell'AAA o (2) rinuncia a leggere le Norme dell'AAA e rinuncia a qualsiasi reclamo relativo all'iniquità delle Norme dell'AAA.
L'utente e Facebook accettano che le presenti Condizioni regolino l'arbitrato e che le Norme dell'AAA applicabili siano soggette alle modifiche procedurali che l'AAA potrebbe apportare periodicamente.
In base ai limiti previsti dal FAA, dalle presenti Condizioni e dalle Norme dell'AAA applicabili, l'arbitro ha autorità e giurisdizione esclusive per adottare tutte le decisioni procedurali e sostanziali relative alla Controversia; ciò non include il potere di condurre arbitrati collettivi o azioni rappresentative, in quanto non consentiti dalle presenti Condizioni (come specificato sopra).
L'arbitro può condurre solo un arbitrato individuale e non può riunire i reclami di più persone né presiedere qualunque tipo di procedimento rappresentativo o collettivo o di procedimento presentato per conto di più di una persona o riguardante più di una persona.
A meno che l'arbitro non determini che l'arbitrato sia privo di fondamento o introdotto a scopo improprio, Facebook pagherà tutte le tariffe e le spese relative a deposito, AAA, nonché il compenso e le spese dell'arbitro.
Se l'arbitro stabilisce per l'utente un risarcimento superiore al valore dell'ultima offerta di conciliazione presentata per iscritto da noi prima della selezione di un arbitro (oppure se non è stata presentata alcuna offerta prima della selezione di un arbitro), pagheremo all'utente la somma più alta tra il risarcimento stabilito dal lodo o la somma di 5000 USD e, laddove applicabile, pagheremo l'onorario del consulente legale dell'utente e rimborseremo eventuali spese (comprese le spese e i costi relativi a consulenti tecnici) sostenute ragionevolmente dall'utente o dal suo consulente legale per l'indagine, la preparazione e il patrocinio del reclamo dell'utente nell'arbitrato.
Rinunciamo al diritto di ottenere un risarcimento dell'onorario e delle spese legali relativi ad arbitrati non infondati che coinvolgono noi e l'utente.
19.6Right to Opt Out.
L'utente ha la facoltà di rinunciare a questo accordo di arbitrato.
In tal caso, né l'utente né Facebook potranno imporre all'altra parte di partecipare a una procedura arbitrale.
Per rinunciare, l'utente deve inviarci una comunicazione scritta entro 30 giorni dalla data in cui diventa soggetto alla presente disposizione sull'arbitrato.
L'utente dovrà includere il proprio nome e indirizzo di residenza, l'indirizzo e-mail utilizzato per l'account Oculus (se dispone di un account) e una dichiarazione in cui afferma chiaramente di voler rinunciare al presente accordo di arbitrato.
Le richieste di rinuncia devono essere inviate a: General Counsel, Oculus, 1601 Willow Rd.,
Menlo Park, CA 94025.
Se un tribunale o un arbitro decide che una delle limitazioni della presente sezione non può essere applicata in relazione alla richiesta di un determinato rimedio o provvedimento (ad es.
un provvedimento pubblico d'urgenza), tale richiesta (e solamente tale richiesta) deve essere esclusa dall'arbitrato e potrà essere presentata in tribunale.
A meno che l'utente non decida di rinunciarvi, la disposizione sulla risoluzione delle controversie della Sezione 19 continuerà a rimanere valida anche in seguito alla cessazione delle presenti Condizioni.
I tribunali di alcuni Paesi potrebbero non consentire all'utente di accettare un accordo di arbitrato.
Se l'utente risiede in uno di questi Paesi, verranno applicate le leggi in vigore nel Paese in questione.
20.
Leggi applicabili
20.1.
Le leggi dello Stato della California, escluse le disposizioni sui conflitti di legge, regolano l'accesso ai Prodotti Oculus e il relativo utilizzo da parte dell'utente.
L'accesso ai Prodotti Oculus e il relativo utilizzo possono essere regolati anche da altre leggi locali, statali, nazionali o internazionali.
20.2.
Nella misura in cui le disposizioni contenute nella Sezione 19 non siano applicabili, l'utente accetta altresì che tutte le controversie, azioni, reclami o dispute che insorgono ai sensi delle presenti Condizioni e che non sono risolvibili tramite negoziazione informale siano risolte esclusivamente in un tribunale del distretto federale statunitense della California settentrionale o in un tribunale situato nella contea di San Mateo.
L'utente accetta di sottostare alla giurisdizione dei tribunali in questione allo scopo di risolvere tali controversie nei limiti consentiti dalla legge.
I tribunali di alcuni Paesi potrebbero non applicare le leggi della California ad alcuni tipi di controversie o consentire all'utente di accettare la giurisdizione della California.
Se l'utente risiede in uno di questi Paesi, verranno applicate le leggi in vigore nel Paese in questione in relazione alle controversie legate ai Prodotti Oculus.
In particolare, se l'utente è un consumatore che risiede abitualmente in uno Stato membro dell'Unione Europa, trovano applicazione le leggi dello Stato membro in questione in merito a eventuali reclami, azioni legali o controversie contro Facebook derivanti o correlati alle presenti Condizioni o ai Prodotti Oculus.
I reclami, le azioni legali o le controversie potranno essere risolte dinanzi qualsiasi tribunale competente dello Stato membro che abbia la giurisdizione nell'ambito del reclamo.
In tutti gli altri casi, l'utente accetta che i reclami vengano risolti esclusivamente nelle modalità illustrate nelle presenti Condizioni.
21.
Modifiche ai Prodotti Oculus
Facebook si riserva il diritto di modificare, sospendere, rimuovere, interrompere o disabilitare l'accesso ai Prodotti Oculus o a parte degli stessi in qualsiasi momento e senza preavviso.
In nessun caso Facebook sarà responsabile della rimozione o disattivazione dell'accesso a qualsiasi parte o funzione dei Prodotti Oculus.
22.
Risoluzione
Ci riserviamo il diritto di revocare il diritto dell'utente di accedere ai Prodotti Oculus e di utilizzarli se non rispetta le presenti Condizioni o altre condizioni o normative ivi indicate o se crea rischi o possibili esposizioni legali ai danni di Facebook.
23.
Clausola salvatoria
Qualora una disposizione delle presenti Condizioni dovesse essere considerata illecita, nulla o inapplicabile per qualsiasi motivo, tale disposizione sarà considerata espunta e l'applicabilità e la validità delle altre disposizioni contenute nelle presenti Condizioni non saranno in alcun modo pregiudicate.
24.
Cessione
L'utente non può cedere le presenti Condizioni o alcuno dei diritti ivi concessi senza previa autorizzazione scritta da parte di Facebook e qualsiasi tentata cessione senza tale autorizzazione è considerata nulla.
In base alla suddetta limitazione, le presenti Condizioni sono pienamente vincolanti, applicabili a beneficio di noi e dei nostri successori e cessionari.
25.
Esclusione di rinuncia
L'omissione da parte di Facebook nel far rispettare o applicare una delle disposizioni delle presenti Condizioni o nell'esercitare qualsiasi diritto o azione in base alle presenti Condizioni o alla legge non costituisce rinuncia ad alcun diritto di Facebook di avvalersi o di fare affidamento sulla disposizione, sul diritto o sull'azione nel caso specifico o in un altro caso.
Al contrario, la disposizione, il diritto o l'azione avrà e continuerà ad avere piena validità ed efficacia.
26.
Contatti
Per domande o dubbi relativi alle presenti Condizioni o ai nostri Prodotti Oculus, l'utente può contattarci tramite il portale di assistenza all'indirizzo https://support.oculus.com o inviarci un'e-mail all'indirizzo contact@oculus.com.
27.
Disposizioni speciali applicabili agli utenti al di fuori degli Stati Uniti
Alcune condizioni specifiche che si applicano solo agli utenti tedeschi sono consultabili all'indirizzo https://store.facebook.com/legal/quest/terms-applicable-to-germany/. Si invita l'utente a leggere attentamente tali condizioni se risiede in Germania.
Se l'utente è un'azienda con sede nell'Unione europea o nel Regno Unito e pubblica contenuti sulla piattaforma Oculus rivolti a utenti finali situati nell'Unione europea o nel Regno Unito, può trovare maggiori informazioni sulla sua relazione commerciale con Facebook consultando l'Avviso Platform to Business, che si aggiunge alle presenti Condizioni.
