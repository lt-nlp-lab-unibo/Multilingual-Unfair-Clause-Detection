Termini di servizio
Ultimo aggiornamento: 27 novembre 2012.
Le presenti clausole e condizioni (per brevità, le "Condizioni") disciplinano l’accesso ai siti web e alle applicazioni mobili di Yelp che sono collegati o fanno riferimento alle presenti Condizioni (per brevità, il "Sito") e regolamentano altresì il relativo utilizzo da parte degli utenti.
L'accesso al Sito o l'utilizzo dello stesso da parte dell'utente sottintende l'accettazione delle presenti Condizioni e la stipula di un contratto legalmente vincolante con Yelp Ireland Ltd, una società di diritto irlandese (per brevità, ("Yelp").
Qualora l'utente non intenda o non sia in grado di essere vincolato dalle presenti Condizioni, lo stesso dovrà astenersi dall'accedere al Sito o dall'utilizzare quest'ultimo.
DEFINIZIONI
Le parti
I termini"tu" e "tuo" si riferiscono alla tua persona, in qualità di utente del Sito.
Per "utente" si intende una persona che accede al Sito, lo utilizza con tecniche di crawling o scraping o altri strumenti.
Il pronome "Noi", in forma esplicita o implicita, espresso nei vari complementi, e l’aggettivo possessivo "nostro", nelle forme singolare e plurale, maschile e femminile, si riferiscono a Yelp.
Contenuto
Per "contenuto" si intendono testo, immagini, fotografie, filmati audio, filmati video, dati di ubicazione e tutte le altre forme di dati o comunicazione.
Per "il tuo contenuto" si intende il contenuto che invii o trasmetti al Sito, tramite il Sito o in relazione al Sito, tra cui classifiche, recensioni, buoni, inviti, check in, messaggi e informazioni che mostri o hai mostrato pubblicamente nel profilo del tuo account.
Per "contenuto dell’utente" si intende il contenuto che gli utenti inviano o trasmettono al Sito, attraverso il Sito o in relazione al Sito.
Per "contenuto di Yelp" si intende il contenuto da noi creato e messo a disposizione in relazione al Sito.
Per "contenuto di soggetti terzi" si intende il contenuto prodotto da soggetti diversi da Yelp o dai suoi utenti, reso disponibile in relazione al Sito.
Per "Contenuto del Sito" si intende tutto il Contenuto reso disponibile in relazione al Sito, ivi compresi il Suo contenuto, il Contenuto dell’utente, il Contenuto di terze parti e il Contenuto di Yelp.
MODIFICHE ALLE CONDIZIONI D'USO
Ci riserviamo la facoltà di apportare modifiche e aggiornamenti alle presenti Condizioni.
La versione più aggiornata delle presenti Condizioni si trova qui.
L'utente riconosce e conviene che l'accesso al Sito o l'utilizzo dello stesso sono disciplinati dalle Condizioni in vigore al momento dell'accesso al Sito o dell'utilizzo dello stesso.
Qualora apportassimo delle modifiche sostanziali alle presenti Condizioni, sarà nostra cura darne notizia all'utente via e-mail o attraverso la pubblicazione di un avviso sul Sito prima della data di entrata in vigore delle stesse.
Sarà altresì nostra cura indicare nella parte superiore di questa pagina la data in cui sono state effettuate le ultime revisioni.
L'utente è invitato a consultare regolarmente le presenti Condizioni, giacché le versioni aggiornate saranno da ritenersi vincolanti.
Tali eventuali modifiche entreranno in vigore nella data di pubblicazione delle nuove condizioni.
L'utente riconosce e conviene che continuando ad accedere al Sito o ad utilizzare il medesimo successivamente all’entrata in vigore delle modifiche apportate alle Condizioni dichiara implicitamente di accettare tali modifiche.
TRADUZIONE
Ci riserviamo la facoltà di tradurre le presenti Condizioni in altre lingue per praticità dell'utente.
Tuttavia, il rapporto tra l'utente e Yelp è disciplinato dalla versione in lingua inglese e in caso di eventuali discrepanze tra le diverse versioni farà fede la versione in lingua inglese.
USO DEL SITO
Criteri di accesso
Per accedere al Sito o utilizzare il Sito è necessario avere compiuto il diciottesimo anno di età e disporre della capacità e dell’autorità necessarie per sottoscrivere le presenti Condizioni.
L'accesso al Sito o il relativo utilizzo sono vietati alla concorrenza o agli utenti ai quali in passato abbiamo vietato di accedere al Sito o chiuso l'account.
Permesso di utilizzare il Sito
Yelp concede all'utente il permesso di utilizzare il Sito nel rispetto dei limiti sanciti nelle presenti Condizioni.
L'utente utilizza il Sito a suo rischio, ivi compreso il rischio di essere esposto a contenuti offensivi, osceni, errati, discutibili o comunque inopportuni.
Disponibilità del Sito
Il Sito può essere modificato, aggiornato, interrotto, sospeso o dismesso in qualsiasi momento senza alcun preavviso o senza essere legalmente perseguibile.
Account utente
Per utilizzare alcune delle funzioni offerte attraverso il Sito, è necessario creare un account e fornire una serie di dati personali.
L'utente ha il dovere di mantenere segreta la password del proprio account.
L'utente è altresì responsabile di tutte le attività svolte in relazione al suo account.
L'utente dichiara di informarci tempestivamente in merito ad eventuali utilizzi non autorizzati del proprio account.
Ci riserviamo il diritto di chiudere l'account in qualsiasi momento e per qualsivoglia motivo.
L'account dell'utente è da intendersi esclusivamente ad uso personale e non commerciale.
Durante il processo di creazione, all'utente viene chiesto di fornire dati personali completi e corretti, al fine di sostenere la sua credibilità in qualità di componente attivo del Sito.
È vietato spacciarsi per altre persone (ad es.:
adottare l’identità di una celebrità o di un vicino), creare o utilizzare un account per una persona che non sia l'utente stesso, fornire un indirizzo e-mail diverso dal proprio indirizzo e-mail o creare più account.
Se si utilizza uno pseudonimo, è bene ricordare che esiste comunque la possibilità di essere identificati qualora, ad esempio, nelle proprie recensioni si inseriscano dati identificativi, si utilizzino gli stessi dati di account su altri siti o si consenta ad altri siti di condividere con Yelp i propri dati personali.
Per ulteriori informazioni, prendere visione della nostra Informativa sulla privacy.
Comunicazioni provenienti da Yelp e altri Utenti
Creando un account, l'utente conviene di ricevere determinate comunicazioni relative al Sito.
Ad esempio, l'utente potrà ricevere buoni o richieste di amicizie da altri utenti.
L'utente riceverà inoltre via e-mail la nostra newsletter settimanale sugli eventi che hanno luogo nella sua zona.
Per scegliere di non ricevere comunicazioni non essenziali, fare clic qui.
CONTENUTO
Responsabilità del proprio contenuto
La responsabilità del proprio contenuto, che, una volta pubblicato, non può essere ritirato, è di esclusiva competenza dell'utente.
L'utente si assume tutti i rischi associati al proprio contenuto, tra cui la fiducia ivi riposta da qualsivoglia persona in merito alla qualità, alla correttezza o all'attendibilità delle informazioni fornite, ovvero qualsivoglia divulgazione da parte dell'utente delle informazioni fornite nel proprio contenuto che rendono l'utente stesso personalmente identificabile.
L'utente dichiara di possedere o di avere i necessari permessi di utilizzare il suo contenuto e di autorizzarne l’uso nel rispetto delle modalità descritte nelle presenti Condizioni.
L'utente non deve presupporre che il suo contenuto sia in qualsiasi modo sponsorizzato o autorizzato da Yelp.
L'utente può essere legalmente perseguibile se, per esempio, il suo contenuto contiene materiale falso, intenzionalmente fuorviante o diffamatorio, se viola qualsivoglia diritto di terzi, tra cui copyright, marchio, brevetto, segreto commerciale, diritto morale, diritto di privacy, diritto di pubblicità o qualsivoglia altro diritto di proprietà intellettuale o proprietario, se illustra materiale illecito, ivi compresi discorsi illeciti di incitamento all’odio o pornografia, se sfrutta o in altro modo danneggia i minori, oppure se viola, o incita alla violazione di, qualsivoglia legge o regolamento.
Il nostro diritto di utilizzare il contenuto dell'utente
Ci riserviamo la facoltà di utilizzare il contenuto dell'utente in vari modi, anche mostrandolo pubblicamente, riformattandolo, incorporandolo nei messaggi pubblicitari o in altre opere, creandone opere derivate, promuovendolo, distribuendolo e consentendo ad altri di fare lo stesso contestualmente ai propri siti web e piattaforme di comunicazione ("Altri mezzi di comunicazione").
In tal senso, in virtù delle presenti Condizioni l'utente ci concede irrevocabilmente il diritto mondiale perpetuo, non esclusivo, esente da royalty, cedibile in sub-licenza e trasferibile di utilizzare il suo contenuto per qualsivoglia finalità.
Si precisa inoltre che l'utente concede irrevocabilmente anche agli utenti del Sito e di qualsivoglia altro mezzo di comunicazione il diritto di accedere al suo contenuto in relazione all'uso del Sito e di qualsivoglia altro mezzo di comunicazione.
Infine, l'utente rinuncia irrevocabilmente, e provvede affinché altri rinuncino, ad avanzare pretese e rivendicazione nei confronti di Yelp e dei suoi utenti in ordine a diritti morali o attribuzioni relativi al contenuto dell'utente.
Per "utilizzo" si intende utilizzare, copiare, eseguire ed esporre pubblicamente, riprodurre, distribuire, modificare, tradurre, eliminare, analizzare, commercializzare e preparare opere derivate del proprio contenuto.
Proprietà
Per quanto attiene al rapporto fra l'utente e Yelp, l'utente è il proprietario del suo contenuto.
Noi siamo proprietari del contenuto di Yelp, ivi inclusi, in via non esaustiva, le interfacce visive, le funzioni interattive, la grafica, il design, la compilazione, tra cui, a titolo esemplificativo, la compilazione del contenuto dell'utente e altro contenuto del sito, il codice informatico, i prodotti, il software, le classifiche di recensione aggregate degli utenti e tutti gli altri elementi e componenti del Sito, escluso il contenuto dell'utente, il contenuto degli altri utenti e il contenuto di terzi.
Siamo altresì proprietari dei copyright, dei marchi commerciali, dei marchi di servizio e di altri diritti intellettuali e di proprietà in tutto il mondo (i "Diritti IP") associati al contenuto di Yelp e al Sito che sono protetti dalle leggi in materia di copyright, immagine aziendale, brevetti, marchi commerciali, e tutti gli altri diritti e leggi intellettuali e di proprietà.
In tal senso, all'utente è vietato modificare, riprodurre, distribuire, mostrare pubblicamente o in altro modo sfruttare qualsivoglia contenuto di Yelp, in toto o in parte, ovvero creare opere derivate o adattamenti di tale contenuto, salvo laddove da noi espressamente autorizzato.
Salvo laddove espressamente e univocamente qui indicato, noi non concediamo alcun diritto espresso o implicito e tutti i diritti di cui al Sito e relativamente al Sito e al contenuto di Yelp sono di nostra proprietà.
Pubblicità
Yelp e i relativi concessionari di licenza possono mostrare pubblicamente messaggi pubblicitari e altre informazioni affianco o all’interno del contenuto dell'utente.
L'utente non ha alcun diritto a qualsivoglia retribuzione derivante da tali messaggi pubblicitari.
La maniera, il modo e la misura relativi alla pubblicazione di messaggi pubblicitari sono soggetti a modica senza alcun preavviso dovuto nei confronti dell'utente.
Feed di contenuto
Una parte del contenuto del Sito ("Feed di contenuto") viene resa disponibile attraverso i cosiddetti Real Simple Syndication e Atom feed (per brevità, i "Feed").
L'utente potrà avere accesso e utilizzare i Feed affinché possano essere esposti sul computer, sito web o blog dell'utente, (il "Sito dell'utente"), a condizione che (i) l'uso dei Feed sia esclusivamente destinato a scopo personale, non commerciale, (ii) i Feed di contenuto siano associati a link che rimandino alle pagine di pertinenza dei siti web di Yelp e attribuiscano a Yelp l'origine dei Feed di contenuto, (iii) l'uso o l'esposizione dei Feed di contenuto non suggeriscano che Yelp promuova o sostenga qualsivoglia causa, idea, sito web, prodotto o servizio di terze parti, ivi compreso il Sito dell'utente, (iv) l'utente non ridistribuisca i Feed di contenuto e (v) l'uso dei Feed non sovraccarichi i sistemi di Yelp.
Yelp si riserva tutti i diritti legati ai Feed di contenuto e ha la facoltà di cessarli in qualsiasi momento.
Per scoprire altri possibili usi dei Feed, selezionare "Partnership" sulla nostra pagina dei contatti qui.
Varie
Il contenuto dell'utente (tra cui qualsiasi contenuto eventualmente creato da utenti impiegati o contrattualizzati presso Yelp) non riflette necessariamente l'opinione di Yelp.
Ci riserviamo il diritto di eliminare, bloccare, modificare o ripristinare periodicamente, a nostro insindacabile giudizio, per qualsiasi motivo o senza alcun motivo, il contenuto dell'utente senza alcun preavviso nei confronti dell'utente.
Per esempio, ci riserviamo la facoltà di eliminare una recensione ove ritenessimo che essa violi le nostre Linee guida sul contenuto.
Non abbiamo alcun obbligo di conservare o fornire all'utente copie del suo contenuto, né garantiamo alcuna riservatezza in relazione allo stesso.
RESTRIZIONI
Yelp non ha alcun obbligo di applicare le presenti Condizioni per conto dell'utente nei confronti di un altro utente.
Nell'invitare l'utente a comunicarci eventuali violazioni delle Condizioni da parte di un altro utente, ci riserviamo comunque il diritto, a nostro insindacabile giudizio, di svolgere indagini e adottare misure adeguate.
L'utente accetta di astenersi dal, e di non aiutare, incoraggiare o consentire ad altri di utilizzare il Sito allo scopo di:
Contravvenire alle nostre Linee guida sul contenuto, per esempio scrivendo una recensione fasulla o diffamatoria, negoziando recensioni con altre aziende o pagando qualcuno o essere pagato per scrivere o rimuovere una recensione;
Violare qualsivoglia diritto di terzi, ivi compresi atti di violazione di diritti di riservatezza, copyright, marchi commerciale, brevetti, segreti commerciale, diritti morali, diritti di privacy, diritti di pubblicità o qualsivoglia altro diritto di proprietà intellettuale o proprietario;
Minacciare, compiere atti di stalking, danneggiare o molestare altri o promuovere forme di bigottismo o discriminazione;
Promuovere un'azienda o altra impresa o evento commerciale o comunque utilizzare il Sito per finalità commerciali, eccetto laddove tale azione sia compiuta contestualmente a un Account professionale e come espressamente permesso da Yelp;
Inviare e-mail di massa, sondaggi o altri messaggi di massa, di natura commerciale o meno; prendere parte ad azioni di keyword spamming o comunque compiere tentativi di manipolazione dei risultati di ricerca del Sito o del sito web di eventuali terzi;
Indurre minori a fornire dati personali o inviare o trasmettere materiale pornografico; oppure
Violare qualsiasi legge vigente.
L'utente accetta altresì di astenersi dal, e di non aiutare, incoraggiare o consentire ad altri di:
Contravvenire alle Condizioni;
Modificare, adattare, appropriarsi, riprodurre, distribuire, tradurre, mostrare pubblicamente, vendere, negoziare o in altro modo sfruttare il Sito o il contenuto del sito (diverso dal contenuto dell'utente), ovvero creare opere derivate o adattamenti del Sito o contenuto del Sito, salvo laddove espressamente autorizzato da Yelp;
Utilizzare qualsivoglia applicazione robot, spider, di ricerca/recupero siti o altro dispositivo, processo o mezzo automatizzato per accedere, recuperare, utilizzare con tecniche di scraping o indicizzare qualsivoglia parte del Sito o qualsivoglia contenuto del Sito;
Effettuare reverse engineering di qualsivoglia parte del Sito;
Rimuovere o modificare qualsivoglia avviso di copyright, marchio commerciale o altro avviso di diritti proprietari presente su qualsivoglia parte del Sito o su qualsivoglia materiale stampato o copiato dal Sito;
Registrare, elaborare o estrarre informazioni relative ad altri utenti;
Accedere, recuperare o indicizzare qualsivoglia parte del Sito per finalità di creazione o popolazione di un database ricercabile avente ad oggetto recensioni di attività;
Riformattare o configurare qualsivoglia parte del Sito;
Adottare qualsivoglia azione che imponga, o possa imporre, a nostro insindacabile giudizio, un carico irragionevolmente o sproporzionatamente elevato sull’infrastruttura tecnologica di Yelp o in altro modo gravare il Sito di un carico eccessivo;
Compiere tentativi volti ad ottenere accesso non autorizzato al Sito, agli account degli utenti, ai sistemi informatici o alle reti collegate al Sito attraverso tecniche di hacking, estrazione password o altri mezzi;
Utilizzare il Sito o qualsivoglia contenuto del Sito per trasmettere virus informatici, worm, difetti, cavalli di troia o altri oggetti di natura distruttiva (collettivamente, i "Virus");
Utilizzare qualsiasi dispositivo, software o routine che interferisca con il corretto funzionamento del Sito o in comunque compiere tentativi volti a interferire con il corretto funzionamento del Sito;
Utilizzare il Sito per violare la sicurezza di qualsivoglia rete informatica, craccare password o codici di sicurezza criptati; compromettere o interferire con la sicurezza del Sito o del contenuto del Sito o in altro modo danneggiarli; oppure
Rimuovere, eludere, disattivare, danneggiare o in altro modo interferire con qualsiasi funzione correlata alla sicurezza del Sito, funzioni che impediscono o limitano l'uso o la copia del contenuto del Sito o funzioni che impongono limitazioni all’uso del Sito.
Le restrizioni di cui sopra trovano unicamente applicazione nella misura consentita dalla legge applicabile.
Fermo restando quanto suesposto, l'utente conviene di non agire in contravvenzione a tali restrizioni (anche laddove permesso dalle legge applicabile) senza inviarci un preavviso scritto di 30 giorni qui, unitamente a qualsivoglia informazione che noi possiamo ragionevolmente richiedere al fine di consentirci di fornire rimedi alternativi o comunque soddisfare, a nostro insindacabile giudizio, la richiesta dell'utente.
LINEE GUIDA E PRASSI
Linee guida sul contenuto
L'utente dichiara di avere letto e compreso le nostre Linee guida sul contenuto.
Privacy
L'utente dichiara di avere letto e compreso la nostra Informativa sulla privacy.
Nota: ci riserviamo la facoltà di divulgare a terzi informazioni che riguardano l'utente ove ritenessimo, in buona fede, che tale divulgazione sia ragionevolmente necessaria al fine di (i) adottare provvedimenti inerenti a sospette attività illecite; (ii) attuare o applicare le nostre Condizioni e la nostra Informativa sulla privacy; (iii) ottemperare a procedimenti legali o ad altre indagini di governo, quali mandati di perquisizione, citazioni in giudizio, misure legali, procedimenti legali o altre citazioni; oppure (iv) tutelare i nostri diritti, la nostra reputazione e la nostra proprietà o quella dei nostri utenti, delle nostre società affiliate o della collettività.
Qualora l'utente utilizzasse il Sito al di fuori degli Stati Uniti, l'utente acconsente al trasferimento e al trattamento dei suoi dati personali negli Stati Uniti.
Controversie su copyright e marchi commerciali
Per informazioni su controversie in materia di copyright e marchi commerciali, si consulti la nostra Informativa sulle violazioni.
Eventi
Per informazioni relative agli eventi elencati sul sito o che hanno dei link al sito, consultare le nostre Clausole e condizioni a disciplina degli eventi.
L'utente dichiara di avere letto e compreso tali clausole e condizioni.
OFFERTE E PUBBLICITÀ YELP
Nel caso in cui l'utente acquisti un'Offerta Yelp o un Buono regalo Yelp, le condizioni d'acquisto saranno disciplinate dalle Condizioni generali applicabili alle offerte e ai buoni Yelp.
Prima di effettuare un acquisto è opportuno prendere visione di tali condizioni, in quanto soggette a modifiche periodiche.
In caso di conflitti fra le Condizioni generali applicabili alle offerte e ai buoni Yelp e le presenti Condizioni, faranno fede le prime.
Analogamente, se l'utente crea un account per proprietari d’azienda sul Sito o acquista pubblicità da Yelp, troveranno applicazione le Condizioni applicabili alla pubblicità su Yelp.
In caso di conflitto fra le Condizioni applicabili alla pubblicità su Yelp e le presenti Condizioni, faranno fede le prime.
SUGGERIMENTI E MIGLIORAMENTI
Inviandoci idee, suggerimenti, documenti o proposte ("Feedback"), l'utente prende atto di quanto segue: (i) il suo Feedback non contiene informazioni riservate o proprietarie di terzi, (ii) noi non siamo tenuti ad alcun obbligo di riservatezza, espresso o implicito, in ordine al Feedback, (iii) un meccanismo simile al Feedback potrebbe essere già allo studio o in via di sviluppo presso Yelp e (iv) concede a Yelp una licenza irrevocabile, non esclusiva, esente da royalty, perpetua, mondiale per l’utilizzo, la modifica, la pubblicazione, la distribuzione e la cessione in sub-licenza del Feedback, impegnandosi a rinunciare irrevocabilmente, e a provvede affinché altri rinuncino, ad avanzare pretese e rivendicazione nei confronti di Yelp e dei suoi utenti in ordine a diritti morali o attribuzioni contenuti in tale Feedback.
SOGGETTI TERZI
Il Sito può contenere link verso altri siti web o applicazioni (rispettivamente un "Sito di terzi").
Yelp non controlla o autorizza eventuali Siti di terzi.
L'utente conviene che Yelp non è responsabile della disponibilità o del contenuto di tali Siti di terzi.
L'utilizzo di Siti di terzi da parte dell'utente è da intendersi a totale rischio di quest'ultimo.
Alcuni dei servizi resi disponibili attraverso il Sito possono essere soggetti ad ulteriori obblighi d'informativa e condizioni di licenza di terzi od open source, tra cui quelli elencati qui, i quali sono da intendersi parte integrante del presente documento.
RISARCIMENTO
L'utente conviene di manlevare, difendere e tenere indenne Yelp, le sue controllanti, controllate, affiliate e correlate, i suoi fornitori, concessionari di licenza e partner, nonché i rispettivi funzionari, amministratori, dipendenti, agenti e rappresentanti di (collettivamente, i "Soggetti Yelp") da qualsivoglia pretesa o richiesta avanzata da qualsivoglia terzo, ivi compresi i costi, le responsabilità, le spese legali, derivante dalle, ovvero relativa alle, seguenti azioni da parte dell'utente: (i) accesso al Sito o utilizzo del medesimo, (ii) violazione delle Condizioni d'uso, (iii) eventuali prodotti o servizi acquistati od ottenuti dall'utente in relazione al Sito oppure (iv) violazione, anche da parte di terzi che utilizzino l'account dell'utente, di qualsivoglia diritto di proprietà intellettuale o altro diritto di qualsivoglia persona o soggetto.
Yelp si riserva il diritto, a spese dell'utente, di assumere la difesa e il controllo esclusivi di qualsivoglia circostanza in relazione alla quale l'utente è tenuto a sollevarci e l'utente accetta di collaborare con la nostra difesa di tali richieste.
L'utente accetta altresì di astenersi dal risolvere tali eventuali vicende senza il previo consenso scritto di Yelp.
Yelp si impegna a fare quanto in suo potere per comunicare all'utente tali eventuali richieste, azioni o procedimenti una volta venutane a conoscenza.
ESCLUSIONI E LIMITAZIONI DI RESPONSABILITÀ
LEGGERE CON ATTENZIONE QUESTA SEZIONE, IN QUANTO IN ESSA SONO SANCITI I LIMITI DI RESPONSABILITÀ DEI SOGGETTI YELP NEI CONFRONTI DELL'UTENTE.
OGNUNO DEI PARAGRAFI IN BASSO TROVA APPLICAZIONE ESCLUSIVAMENTE NELLA MISURA MASSIMA CONSENTITA DALLA LEGGE VIGENTE.
NESSUNA DELLE CLAUSOLE DELLE PRESENTI CONDIZIONI È VOLTA A LIMITARE QUALSIASI DIRITTO DELL'UTENTE CHE PER LEGGE NON PUÒ ESSERE LIMITATO.
IN CASO DI DUBBI IN MERITO ALLA PRESENTE SEZIONE O AD ALTRE SEZIONI CONTENUTE NELLE PRESENTI CONDIZIONI, RIVOLGERSI A UN CONSULENTE LEGALE PRIMA DI ACCEDERE AL SITO O UTILIZZARE IL SITO.
ACCEDENDO AL SITO O UTILIZZANDO IL SITO L'UTENTE DICHIARA DI AVERE LETTO, COMPRESO E ACCETTATO LE PRESENTI CONDIZIONI, IVI INCLUSA QUESTA SEZIONE.
ACCETTANDO LE PRESENTI CONDIZIONI, L'UTENTE RINUNCIA A DIRITTI SOSTANZIALI PREVISTI DALLA LEGGE.
IL SITO VIENE RESO DISPONIBILE NELLO "STATO IN CUI SI TROVA", "CON TUTTI I DIFETTI" E "SECONDO DISPONIBILITÀ", CON L'ESPRESSA INTESA CHE I SOGGETTI YELP NON HANNO LA FACOLTÀ DI MONITORARE, CONTROLLARE O ESAMINARE IL CONTENUTO DELL'UTENTE.
PERTANTO, L’USO DEL SITO È A DISCREZIONE E RISCHIO DELL'UTENTE.
I SOGGETTI YELP NON AVANZANO ALCUNA PRETESA O FORMULANO ALCUNA PROMESSA IN ORDINE ALLA QUALITÀ, ALL’ACCURATEZZA O ALL’AFFIDABILITÀ DEL SITO, OVVERO ALLA SICUREZZA O AL CONTENUTO DEL SITO STESSO.
DI CONSEGUENZA, I SOGGETTI YELP NON HANNO ALCUNA RESPONSABILITÀ NEI CONFRONTI DELL'UTENTE IN ORDINE AD EVENTUALI PERDITE O DANNI CHE POTREBBERO VERIFICARSI, AD ESEMPIO, A SEGUITO DI INATTIVITÀ, INDISPONIBILITÀ O VULNERABILITÀ DEL SITO, OVVERO DERIVANTI DAL FATTO CHE L'UTENTE FA AFFIDAMENTO SULLA QUALITÀ, SULLA CORRETTEZZA O SULL'AFFIDABILITÀ DELLE SCHEDE DELLE ATTIVITÀ, DELLE VALUTAZIONI, DELLE RECENSIONI (INCLUSI CONTENUTO, ORDINE E VISUALIZZAZIONE DELLE STESSE), O DEI PARAMETRI CHE SI TROVANO O SONO USATI SUL SITO, O CHE SONO RESI DISPONIBILI ATTRAVERSO IL SITO.
I SOGGETTI YELP NON AVANZANO ALCUNA PRETESA O FORMULANO ALCUNA PROMESSA RELATIVAMENTE A SOGGETTI TERZI, COME AD ESEMPIO LE AZIENDE O GLI INSERZIONISTI ELENCATI SUL SITO O GLI UTENTI DEL SITO.
DI CONSEGUENZA I SOGGETTI YELP NON HANNO ALCUNA RESPONSABILITÀ NEI CONFRONTI DELL'UTENTE IN ORDINE AD EVENTUALI PERDITE O DANNI DERIVANTI DALLE LORO AZIONI OD OMISSIONI, TRA CUI, A TITOLO PURAMENTE ESEMPLIFICATIVO, L'UTILIZZO ILLECITO DEL CONTENUTO, DELL'IDENTITÀ O DEI DATI PERSONALI DELL'UTENTE DA PARTE DI UN ALTRO UTENTE O DI UN'ALTRA AZIENDA, OPPURE IN CASO DI ESPERIENZA NEGATIVA CON UNA DELLE AZIENDE O DEGLI INSERZIONISTI ELENCATI SUL SITO.
L’ACQUISTO E L’USO DI PRODOTTI O SERVIZI OFFERTI DA TERZE PARTI ATTRAVERSO IL SITO È A DISCREZIONE E A RISCHIO DELL'UTENTE.
I SOGGETTI YELP DECLINANO ESPRESSAMENTE TUTTE LE GARANZIE, ESPRESSE O IMPLICITE, ANCHE GARANZIE RELATIVE AI PRODOTTI O AI SERVIZI OFFERTI DA AZIENDE ELENCATE SUL SITO E GARANZIE IMPLICITE DI COMMERCIABILITÀ, IDONEITÀ A UN PARTICOLARE SCOPO E NON VIOLAZIONE.
NESSUNA INFORMAZIONE O CONSIGLIO FORNITI ALL'UTENTE VERBALMENTE O PER ISCRITTO DA UN RAPPRESENTANTE DI UNO DEI SOGGETTI YELP COSTITUSCE UNA DICHIARAZIONE O GARANZIA.
LA DISDETTA E L’INTERRUZIONE DELL’ACCESSO O DELL’USO DEL SITO RAPPRESENTANO IL SOLO ED UNICO DIRITTO E RIMEDIO IN CASO DI INSODDISFAZIONE NEI CONFRONTI DEL SITO E DEI RELATIVI SERVIZI, OVVERO IN ORDINE A QUALSIASI ALTRA FORMA DI RECLAMO.
LA RESPONSABILITÀ AGGREGATA MASSIMA DEI SOGGETTI YELP NEI CONFRONTI DELL'UTENTE IN SEGUITO A PERDITE O DANNI SUBITI DA QUEST'ULTIMO IN RELAZIONE AL SITO O ALLE PRESENTI CONDIZIONI È LIMITATA AL MAGGIORE TRA (i) L'EVENTUALE SOMMA CORRISPOSTA AI SOGGETTI YELP IN RELAZIONE AL SITO NEI 12 MESI PRECEDENTI ALL’AZIONE CHE HA DATO ORIGINE ALLA RESPONSABILITÀ OPPURE (ii) €100.
I SOGGETTI YELP DECLINANO QUALSIASI RESPONSABILITÀ IN ORDINE AD EVENTUALI (i) DANNI INDIRETTI, SPECIALI, ACCESSORI, ESEMPLARI, DERIVANTI DALLA FIDUCIA RIPOSTA NELLA CONTROPARTE O CONSEQUENZIALI, (ii) PERDITA DI PROFITTI, (iii) INTERRUZIONE DI ATTIVITÀ, (iv) DANNO ALLA REPUTAZIONE OPPURE (v) PERDITA DI INFORMAZIONI O DATI.
DIRITTO E FORO COMPETENTE
Le presenti Condizioni, nonché eventuali reclami, azioni legali o controversie che dovessero sorgere fra l'utente e Yelp (per brevità, un "Reclamo"), saranno disciplinati dal diritto irlandese, a prescindere da eventuali conflitti di legge.
IN ORDINE AD EVENTUALI RECLAMI PRESENTATI DALLE PARTI, L'UTENTE ACCETTA DI SOTTOSTARE ALLA COMPETENZA ESCLUSIVA DEI TRIBUNALI IRLANDESI A DUBLINO.
RESCISSIONE
L'utente può rescindere le Condizioni in qualsiasi momento chiudendo il proprio account, interrompendo l'uso del Sito e fornendo a Yelp un avviso di rescissione qui.
Per maggiori informazioni sulle procedure che applichiamo all'atto della chiusura dell’account, consultare la nostra Informativa sulla privacy.
Yelp ha la facoltà di chiudere l'account dell'utente, sospendere il suo diritto ad utilizzare talune parti del Sito e/o inibire completamente l’accesso al Sito da parte dell'utente per qualsiasi motivo o senza alcun motivo e senza preavviso o senza essere legalmente perseguibili.
Tali eventuali azioni potrebbero impedire all'utente di accedere al proprio account, al Sito, al contenuto dell'utente, al contenuto del Sito o a qualsiasi altra informazione correlata.
In caso di rescissione delle presenti Condizioni, sia da parte nostra che da parte dell'utente, i punti 1, 5, 6 e da 10 a 14 delle Condizioni medesime continueranno ad avere piena validità ed efficacia, ivi compreso il nostro diritto di utilizzare il contenuto dell'utente come descritto al punto 5.
CONDIZIONI GENERALI
Ci riserviamo il diritto, a nostro insindacabile giudizio, di modificare, aggiornare o sospendere il Sito in qualsiasi momento, per qualsiasi o nessuna ragione, e senza preavviso o senza essere legalmente perseguibili.
Ci riserviamo di inviare all'utente comunicazioni, tra cui quelle riguardanti le modifiche apportate alle Condizioni, via e-mail, a mezzo posta ordinaria oppure attraverso il Sito.
Salvo quanto diversamente disposto al suddetto punto 10, nessuna clausola nelle presenti Condizioni è volta o sarà considerata quale strumento atto a conferire diritti o rimedi ad eventuali terzi.
Le Condizioni rappresentano l’intera intesa fra l'utente e noi in merito all’uso del Sito e annullano e sostituiscono qualsiasi precedente intesa intercorsa tra l'utente e noi riguardo alla materia qui disciplinata.
Le parti convengono di astenersi dal fare affidamento a qualsiasi dichiarazione fatta ma non espressamente sancita nelle presenti Condizioni.
L'eventuale mancato esercizio o esecuzione da parte di Yelp di qualsiasi diritto o disposto delle Condizioni non costituisce una rinuncia a tale diritto o disposto.
Il mancato esercizio, in ordine a qualsiasi circostanza, di una delle parti di qualsivoglia diritto di cui alle presenti Condizioni non costituisce una rinuncia a qualsiasi altro diritto derivante dalle Condizioni medesime.
Qualora uno qualsiasi dei disposti delle Condizioni si rivelasse inapplicabile o non valido, soltanto tale disposto sarà modificato in modo da recepire l'intenzione delle parti ovvero eliminato nella misura minima necessaria affinché le Condizioni possano comunque continuare ad avere piena validità ed efficacia.
L'utente non ha la facoltà di cedere, trasferire o concedere in sublicenza le Condizioni, e qualsiasi diritto e obbligo ivi sancito, senza il previo consenso scritto di Yelp, fermo restando tuttavia che gli stessi potranno essere ceduti o trasferiti da Yelp senza alcuna restrizione.
Qualsiasi tentativo di cessione da parte dell'utente sarà interpretato come una violazione delle presenti Condizioni e sarà da intendersi nullo e inefficace.
I titoli dei paragrafi contenuti nelle presenti Condizioni sono forniti esclusivamente per praticità e non hanno alcun effetto legale o contrattuale.
Yelp Ireland Ltd.;
Numero di iscrizione presso il Companies Registration Office di Dublino: 484943; Numero di Partita IVA irlandese: IE 9753764M; Sede legale: Yelp Ireland Ltd.,
70 Sir John Rogerson’s Quay, Dublino 2, Irlanda; Contattaci
