https://web.archive.org/web/20170713230710/https://tripadvisor.mediaroom.com/IT-terms-of-use; Portale TripAdvisor: termini, condizioni e avvisi
Benvenuti sul sito web TripAdvisor o sulla piattaforma per dispositivi mobili, incluse le applicazioni correlate (collettivamente indicati come il "portale").
Questo portale viene fornito esclusivamente per assistere i clienti nelle seguenti attività: raccolta di informazioni di viaggio, pubblicazione di opinioni relative a questioni legate ai viaggi, partecipazione a forum interattivi sui viaggi, ricerca e prenotazione di viaggi e per nessun altro scopo all'infuori di questi.
Gli appellativi "il sito", "il sito web", "il portale" e "TripAdvisor" indicano TripAdvisor LLC, le società e i siti web affiliati (collettivamente, "TripAdvisor").
Il termine utente (“Utente” o “Utenti”) si riferisce al cliente che visita il portale e/o contribuisce pubblicando contenuti sul portale.
Il presente portale viene offerto all'Utente a condizione dell'accettazione da parte di quest'ultimo e senza modifica di tutti i termini, le condizioni e gli avvisi ivi inclusi (unitamente indicati con il termine "Accordo").
Attraverso l'accesso a o qualsiasi utilizzo del portale, l'Utente accetta di essere vincolato dall'Accordo e di aver letto e compreso i relativi termini.
Leggete l'Accordo attentamente, poiché contiene informazioni relative ai diritti dell'Utente e relative limitazioni, nonché una sezione relativa alla legge applicabile e al foro competente in caso di controversie.
In caso di mancata accettazione di tutti i termini e condizioni, l'Utente non sarà autorizzato all'uso del portale.
TripAdvisor si riserva il diritto di cambiare o altrimenti modificare l'Accordo in futuro, in conformità ai termini e alle condizioni ivi espresse.
L'Utente accetta pertanto che l'accesso a o l'utilizzo continuato del portale successivamente alle modifiche implica l'accettazione dell'Accordo così come aggiornato o modificato.
La data delle revisioni verrà indicata in calce a questa pagina ed eventuali modifiche avranno effetto a decorrere dalla pubblicazione.
TripAdvisor notificherà membri agli Utenti le variazioni materiali dei presenti termini e condizioni attraverso avvisi inoltrati all'indirizzo email specificato o pubblicando un annuncio sul portale.
Visitate regolarmente questa pagina per prendere visione della versione più aggiornata dell'Accordo.
UTILIZZO DEL PORTALE
Al fine di ottenere l'autorizzazione all'utilizzo del portale, l'Utente garantisce (i) la veridicità, l'accuratezza, l'attualità e la completezza di tutte le informazioni fornite attraverso il portale; (ii) in caso di registrazione di un account su TripAdvisor, di tutelare i dati del proprio account, supervisionare e accettare la completa responsabilità di qualsiasi utilizzo effettuato da terzi; (iii) di avere un'età maggiore di 13 anni, limite di età per la registrazione di un account e la pubblicazione di contributi sul portale; (iv) di essere legalmente autorizzato a sottoscrivere il presente Accordo e a utilizzare il portale in conformità a tutti i termini e le condizioni ivi inclusi.
TripAdvisor non raccoglie consapevolmente informazioni di Utenti di età inferiore ai 13.
TripAdvisor si riserva il diritto, a sua esclusiva discrezione, di negare l'accesso al portale e ai servizi offerti, a qualsiasi Utente, in qualsiasi momento e per qualsiasi motivo, incluso, in via esemplificativa, in caso di violazione del presente Accordo.
È severamente vietato copiare, trasmettere, riprodurre, replicare, pubblicare, ridistribuire i contenuti del portale o qualsiasi parte di esso, senza previo consenso scritto di TripAdvisor.
 Per richiedere l'autorizzazione, contattare TripAdvisor, secondo le modalità indicate di seguito:
Director, Partnerships and Business Development
TripAdvisor LLC
400 1st Avenue
Needham, MA 02494, USA
Gli Utenti del portale non incorrono in alcun addebito per l'utilizzo del portale, in conformità ai presenti termini e condizioni.
Tuttavia, il portale contiene link a siti web di terze parti, operati da e di proprietà di fornitori di servizi indipendenti o venditori al dettaglio.
Tali terzi potrebbero addebitare costi per l'utilizzo di determinati contenuti o servizi forniti attraverso il portale.
Pertanto, si consiglia di effettuare le dovute verifiche prima di procedere con eventuali transazioni in favore di terze parti, al fine di determinare l'eventualità di incorrere nell'addebito di costi.
Laddove TripAdvisor fornisse dati relativi a costi sul portale, tali informazioni vengono pubblicate esclusivamente a scopo informativo.
TripAdvisor non garantisce in alcun modo che tali informazioni siano corrette e declina ogni responsabilità in merito ai contenuti o ai servizi forniti sui siti web di terze parti.
 ATTIVITÀ NON CONSENTITE
I contenuti e le informazioni presenti sul portale (inclusi, in via esemplificativa, messaggi, dati, informazioni, testo, musica, audio, foto, grafici, video, mappe, icone, software, codice o altro materiale), nonché l'infrastruttura impiegata per fornire tali contenuti e informazioni, sono di proprietà di TripAdvisor.
L'Utente accetta di non modificare, copiare, distribuire, trasmettere, mostrare, eseguire, riprodurre, pubblicare, concedere in licenza, creare opere derivate, trasferire, vendere, rivendere le informazioni, il software, i prodotti o i servizi ottenuti da o attraverso il portale.
Inoltre, l'Utente accetta di non:
(i) utilizzare il portale o i relativi contenuti per scopi commerciali;
(ii) accedere a, monitorare, copiare i contenuti o le informazioni del portale utilizzando robot, spider, scraper o altri mezzi automatici o processi manuali per qualsiasi finalità senza l'esplicito consenso scritto di TripAdvisor;
(iii) violare le restrizioni in intestazioni di esclusione di robot presenti sul portale o aggirare le altre misure adottate per impedire o limitare l'accesso al portale;
(iv) intraprendere misure per imporre o tentare di imporre un carico sproporzionato o non ragionevole, a discrezione di TripAdvisor, sull'infrastruttura del portale;
(v) eseguire il deep linking di qualsiasi parte del portale per qualsiasi scopo senza esplicito consenso scritto di TripAdvisor;
(vi) eseguire il "framing", il "mirroring" o altro sistema per incorporare qualsiasi parte del portale in altri siti web senza previo consenso scritto di TripAdvisor;
(vii) tentare di modificare, tradurre, adattare, cambiare, decompilare, disassemblare o decodificare i programmi software utilizzati da TripAdvisor in connessione al portale o ai servizi.
INFORMATIVA SULLA PRIVACY E DIVULGAZIONE DEI DATI
TripAdvisor si impegna a tutelare la privacy degli Utenti.
Eventuali dati personali pubblicati sul portale verranno utilizzati in conformità alla Informativa sulla privacy.
Fare clic qui per visualizzare la Informativa sulla privacy.
RECENSIONI, COMMENTI E UTILIZZO DI ALTRE AREE INTERATTIVE
TripAdvisor apprezza le opinioni degli Utenti.
Attraverso l'invio di contenuti al portale via email, la pubblicazione sul portale o altro mezzo, tra cui pubblicazione di recensioni di hotel, domande, fotografie e video, commenti, suggerimenti, idee o altro contenuto (unitamente "Contenuti inviati"), l'Utente concede a TripAdvisor e ai suoi affiliati il diritto non esclusivo, non soggetto a diritti d'autore, illimitato, trasferibile, irrevocabile e concedibile in sublicenza di (a) utilizzare, riprodurre, modificare, adattare, tradurre, distribuire, pubblicare, creare opere derivate, rendere pubblicamente visibile ed eseguire tali Contenuti inviati in tutto il mondo, con qualsiasi mezzo, ignoto o concepito in futuro, per qualsiasi scopo; (b) utilizzare il nome specificato in connessione a tali Contenuti inviati.
L'Utente concede a TripAdvisor il diritto di scegliere a sua esclusiva discrezione di attribuire o meno la paternità dei commenti o delle recensioni pubblicati dagli Utenti.
L'Utente concede altresì a TripAdvisor il diritto di perseguire legalmente qualsiasi persona fisica o giuridica che si renda protagonista di violazioni dei diritti dell'Utente o di TripAdvisor rispetto ai Contenuti inviati per mezzo di violazioni del presente Accordo.
L'Utente riconosce e accetta che i Contenuti inviati costituiscono informazioni non riservate e non proprietarie.
TripAdvisor non altera e non esercita alcun controllo sui messaggi degli Utenti pubblicati su o distribuiti attraverso il portale, tra cui messaggi pubblicati in chat, bacheche o altri forum di comunicazione e declina ogni responsabilità in merito a tali messaggi degli Utenti.
TripAdvisor si riserva tuttavia il diritto, per qualsiasi motivo e a sua esclusiva discrezione, di rimuovere senza preavviso i messaggi degli Utenti e/o i contenuti del sito.
Il portale potrebbe contenere forum di discussione, bacheche, servizi di recensioni o altri tipi di forum in cui l'Utente o terzi possono pubblicare recensioni di esperienze di viaggio o altri contenuti, messaggi, materiali o altri elementi resi visibili sul portale ("aree interattive").
Laddove TripAdvisor metta a disposizione aree interattive, l'Utente è esclusivo responsabile dell'utilizzo di tali aree interattive e dei rischi connessi a tale utilizzo.
Attraverso l'utilizzo delle aree interattive, l'Utente accetta esplicitamente di non pubblicare, caricare, trasmettere, distribuire, archiviare, creare o rendere altrimenti pubblici i seguenti contenuti attraverso il portale:
a. Messaggi, dati, informazioni, testo, musica, audio, foto, grafica, codice o altro materiale ("Contenuti") falsi, illegali, fuorvianti, diffamatori, calunniosi, osceni, pornografici, indecenti, scurrili, allusivi, minacciosi o esortanti alla minaccia di altre persone, intimidatori, lesivi della privacy o di diritti pubblicitari, offensivi, provocatori, fraudolenti o altrimenti discutibili.
b. Contenuti evidentemente offensivi della community online, ad esempio Contenuti che incitano al razzismo, all'estremismo, all'odio o a danni fisici di qualsiasi tipo contro soggetti singoli o gruppi.
c. Contenuti che potrebbero costituire, incoraggiare, promuovere o incitare  condotte illecite, reati, dare luogo a responsabilità civile, violare i diritti di qualsiasi parte in qualsiasi Paese del mondo o che potrebbero altrimenti dare luogo a responsabilità rispetto a o violazione di leggi locali, statali, nazionali, internazionali, incluse, in via esemplificativa, le normative del SEC (Securities and Exchange Commission degli Stati Uniti) o di altre leggi che regolano lo scambio di titoli in borsa, incluso, in via esemplificativa, il NYSE (Borsa di New York), il NASDAQ o la Borsa di Londra.
d. Contenuti che forniscono informazioni che incitino ad attività illecite, ad esempio la creazione o l'acquisto di armi illegali, la violazione della privacy di terzi o la distribuzione o creazione di virus informatici.
e. Contenuti che potrebbero violare brevetti, marchi, segreti commerciali, copyright o altro diritto intellettuale o proprietario di qualsiasi parte.
In particolare, Contenuti che promuovono la copia illecita o non autorizzata di materiale soggetto a copyright, ad esempio programmi informatici contraffatti o link a essi, informazioni atte ad aggirare dispositivi protetti da copia installati dal produttore, distribuzione di pirateria musicale o link a file musicali contraffatti.
f. Contenuti che fingono di impersonare individui o entità o che lasciano presupporre in modo mendace la propria affiliazione con persone o entità, tra cui TripAdvisor.
g. Promozioni non richieste, email di massa o "spam", trasmissione di posta indesiderata, lettere a catena, campagne elettorali, pubblicità, concorsi, lotterie o petizioni.
h. Contenuti che comprendono attività commerciali e/o di vendita senza previo consenso scritto, ad esempio concorsi, concorsi a premi, scambi, promozioni, programmi multilevel.
i. Informazioni private di terze parti, inclusi, in via esemplificativa, cognomi, indirizzi, numeri di telefono, indirizzi email, codici fiscali, numeri di carte di credito.
j. Contenuti che contengono pagine con accesso limitato o protetto da password, pagine o immagini nascoste (non collegate a o da altre pagine accessibili);
virus, dati danneggiati o altri file dannosi.
k. Contenuti non correlati all'argomento delle aree interattive in cui tali Contenuti sono pubblicati.
l. Contenuti o link a contenuti che, a esclusiva discrezione di TripAdvisor, (a) violino le disposizioni ivi contenute, (b) siano considerati discutibili, (c) limitino o inibiscano l'uso o la fruizione delle aree interattive o del portale da parte di altri utenti, (d) che possano esporre TripAdvisor o i suoi affiliati o Utenti a danno o responsabilità di qualsiasi tipo.
TripAdvisor declina ogni responsabilità e non fornisce alcuna garanzia rispetto a Contenuti pubblicati, archiviati o caricati dall'Utente o da terze parti, in caso di perdita o danno.
Declina altresì ogni responsabilità in caso di errori, diffamazioni, ingiurie, calunnie, omissioni, false dichiarazioni, linguaggio osceno, pornografico o profano.
In qualità di fornitore di servizi interattivi, TripAdvisor declina ogni responsabilità in caso di dichiarazioni, rappresentazioni o Contenuti forniti dagli Utenti in qualsiasi forum pubblico, home page personale o altra area interattiva.
Sebbene TripAdvisor non sia soggetta ad alcun obbligo di analizzare, modificare o monitorare i Contenuti pubblicati su o distribuiti attraverso le aree interattive, TripAdvisor si riserva il diritto, a sua esclusiva discrezione, di rimuovere, analizzare, tradurre o modificare senza preavviso qualsiasi contenuto pubblicato o archiviato sul portale in qualsiasi momento o per qualsiasi motivo, o di consentire tali operazioni a terze parti per proprio conto.
L'Utente resta il solo responsabile della creazione di copie di backup e della sostituzione dei Contenuti pubblicati o archiviati sul portale, assumendosene tutti gli oneri e le spese.
Qualora venisse stabilito che l'Utente detiene i diritti morali (inclusi i diritti di attribuzione o integrità) sui Contenuti, l'Utente dichiara: (a) di non necessitare che informazioni di identificazione personale siano utilizzate in connessione ai Contenuti, lavori derivati o aggiornamenti degli stessi; (b) di non avere alcuna obiezione in merito alla pubblicazione, all'uso, alla modifica, all'eliminazione e alla fruizione dei Contenuti da parte di TripAdvisor o dei suoi licenziatari, successori e affiliati; (c) di rinunciare in modo definitivo e perpetuo a qualsiasi reclamo o ipotesi di avanzamento di diritti di autore o diritti morali rispetto ai Contenuti; (d) di manlevare in modo definitivo e perpetuo TripAdvisor e i suoi licenziatari, successori e affiliati, da qualsiasi responsabilità in merito a reclami altrimenti avanzati nei confronti di TripAdvisor in virtù di tali diritti morali.
Qualsiasi utilizzo delle aree interattive o di altre sezioni del portale in violazione delle presenti disposizioni costituisce violazione del presente Accordo e potrebbe comportare, tra le altre conseguenze, la interruzione o sospensione dei diritti dell'Utente all'utilizzo delle aree interattive e/o del portale.
PRENOTAZIONE PRESSO TERZI FORNITORI ATTRAVERSO TRIPADVISOR
Uso della funzione Prenotazione rapida.
TripAdvisor offre all'Utente la possibilità di cercare, selezionare e prenotare viaggi presso terzi fornitori senza abbandonare la navigazione su TripAdvisor.
Prenotando attraverso la funzione Prenotazione rapida, l'Utente diventa membro di TripAdvisor, ove non lo sia già.
I membri di TripAdvisor hanno la possibilità di pubblicare recensioni, partecipare alle discussioni nei forum, inviare a sé stessi e ad altri contenuti di TripAdvisor, ricevere e accedere a newsletter e a contenuti relativi alla pianificazione dei viaggi riservati ai soli membri, partecipare a sondaggi, gare e concorsi a premi.
Utilizzando la funzione Prenotazione rapida, l'Utente accetta le prassi descritte nella  Informativa sulla privacy e tutti i presenti termini e condizioni.
Inoltre, l'Utente garantisce di avere un'età maggiore di 18 anni e di possedere la capacità giuridica di sottoscrivere il presente Accordo e utilizzare la funzione di Prenotazione rapida e il portale, in conformità ai presenti termini e condizioni.
Garantisce altresì che tutte le informazioni fornite siano veritiere e precise.
L'Utente accetta inoltre di utilizzare Prenotazione rapida esclusivamente per effettuare legittime prenotazioni per sé o per terzi ove disponga dell'autorizzazione legale per agire per loro conto.
Le prenotazioni fasulle o fraudolente sono proibite e gli Utenti che tentano di effettuare tali prenotazioni sono soggetti alla cancellazione dell'iscrizione a TripAdvisor.
Se l'Utente dispone di un account TripAdvisor, sarà responsabile della tutela dei dati e dell'utilizzo del proprio account da parte di terzi.
ATTRAVERSO L'UTILIZZO DEL PORTALE, INCLUSA LA FUNZIONE DI PRENOTAZIONE RAPIDA, L'UTENTE RICONOSCE E ACCETTA CHE: (1) TRIPADVISOR E I SUOI AFFILIATI DECLINANO OGNI RESPONSABILITÀ RISPETTO ALL'UTENTE O A TERZI IN CASO DI TRANSAZIONI NON AUTORIZZATE EFFETTUATE CON L'USO DELLA PASSWORD O DELL'ACCOUNT DELL'UTENTE; (2) L'UTILIZZO NON AUTORIZZATO DELLA PASSWORD O DELL'ACCOUNT POTREBBE COMPORTARE RESPONSABILITÀ NEI CONFRONTI DI TRIPADVISOR E ALTRI UTENTI.
Con l'uso della funzione Prenotazione rapida, TripAdvisor raccoglie i dati di pagamento dell'Utente e li trasmette al fornitore al fine di favorire il perfezionamento della transazione, in conformità alle disposizioni della Informativa sulla privacy.
È il fornitore dei servizi prenotati, e non TripAdvisor, a elaborare i pagamenti e ad evadere le richieste di prenotazione.
TripAdvisor e i suoi affiliati non interferiscono con le prenotazioni in modo arbitrario, tuttavia si riservano il diritto di annullare o non evadere una richiesta di prenotazione qualora si verifichino determinate circostanze contingenti, ad esempio se il servizio oggetto della prenotazione non è più disponibile o se sussiste una motivazione ragionevole per sospettare che la richiesta di prenotazione sia fraudolenta.
TripAdvisor si riserva inoltre il diritto di adottare le misure necessarie per verificare l'identità dell'Utente al fine di evadere la richiesta di prenotazione.
Nell'eventualità in cui il servizio sia disponibile all'atto dell'ordine ma cessi di esserlo prima del check-in, l'unico rimedio consentito all'Utente è quello di contattare il fornitore per prendere accordi alternativi o per cancellare la prenotazione.
Terzi Fornitori.
TripAdvisor non è un'agenzia di viaggi, pertanto non fornisce e non è proprietaria di servizi di trasporto o di alloggi.
Sebbene TripAdvisor pubblichi informazioni relative a strutture di proprietà di terzi fornitori e agevoli le prenotazioni presso determinati fornitori attraverso la funzione Prenotazione rapida e i siti affiliati, tali operazioni non implicano, né possono in alcun modo implicare, suggerire o costituire avallo o approvazione da parte di TripAdvisor rispetto a tali terzifornitori  né affiliazione tra TripAdvisor e terzi fornitori .
Nonostante i membri di TripAdvisor possano esprimere valutazioni e recensioni di determinate strutture sulla base delle esperienze personali, TripAdvisor non sponsorizza né consiglia i prodotti o i servizi di alcun terzo fornitore .
L'Utente accetta che TripAdvisor declina ogni responsabilità in merito all'accuratezza o alla completezza delle informazioni ottenute da terzi fornitori e pubblicati sui propri siti o applicazioni.
Se l'Utente effettua una prenotazione presso un terzo fornitore , egli accetta di leggere e di essere vincolato dai termini e dalle condizioni di acquisto e di utilizzo del sito ("termini di utilizzo del terzo”), dalla informativa sulla privacy e da altri regolamenti o prassi relative al sito o alla struttura del fornitore.
L'Utente si assume totalmente il rischio e la responsabilità delle interazioni tra sé e i terzi fornitori .
TripAdvisor declina ogni responsabilità in merito ad azioni, omissioni, errori, rappresentazioni, garanzie, violazioni o negligenza da parte di qualsiasi terzo fornitore  e in merito a lesioni personali, decesso, danni di proprietà o altri danni o spese risultanti dalle interazioni dell'Utente con i terzi fornitori.
Il presente portale potrebbe includere link ai siti dei fornitori o ad altri siti web non controllati e non gestiti da TripAdvisor.
Per ulteriori informazioni, consultare la sezione "Link a siti di terze parti" di seguito.
Prenotazione di case vacanza presso terzi fornitori su siti affiliati.
TripAdvisor e alcuni affiliati fungono da piattaforma che consente ai viaggiatori di sottoscrivere accordi o effettuare transazioni per la locazione di alloggi con i proprietari e i gestori delle strutture ("inserzionisti").
L'Utente è responsabile del proprio uso del portale, dei siti affiliati e di tutte le transazioni relative a case vacanza agevolate attraverso la funzione Prenotazione rapida e/o su siti affiliati.
TripAdvisor non è proprietaria, non gestisce e non è parte contraente rispetto ad alcuna casa vacanza pubblicizzata sul portale o sui siti affiliati.
Poiché TripAdvisor né i suoi affiliati prendono parte alle transazioni relative alla locazione che intercorrono tra viaggiatori e inserzionisti, tutte le controversie o i conflitti inerenti a una transazione effettiva o potenziale tra Utente e inserzionista, in merito a qualità, condizioni, sicurezza o legalità di una struttura pubblicizzata, accuratezza dei contenuti dell'annuncio, capacità dell'inserzionista di concedere la struttura in locazione o capacità dell'Utente di corrispondere il pagamento dei canoni di locazione, sono di esclusiva responsabilità di ciascun Utente.
L'Utente riconosce e accetta di poter essere soggetto alla necessità di sottoscrivere un contratto di locazione separato con l'inserzionista, prima di effettuare una prenotazione o di acquistare un prodotto o servizio e che tale contratto potrebbe imporre ulteriori limitazioni alla prenotazione, al prodotto o al servizio.
Termini di pagamento per le case vacanza
L'Utente accetta di corrispondere il pagamento del costo del servizio, in favore di un inserzionista o di un affiliato di TripAdvisor che agisce per conto di un inserzionista, per tutte le prenotazioni di case vacanza in conformità ai termini di utilizzo pubblicati sul sito affiliato.
Un affiliato di TripAdvisor ha facoltà di agire come agente dell'inserzionista esclusivamente allo scopo di trasmettere il pagamento all'inserzionista.
Per ulteriori informazioni sui costi relativi alle case vacanza, ai depositi cauzionali, all'elaborazione del pagamento, alle cancellazioni e ai rimborsi, consultare i termini di utilizzo dei siti affiliati.
Prenotando una casa vacanza attraverso uno dei siti affiliati di TripAdvisor, l'Utente riconosce e accetta i termini di utilizzo e la informativa sulla privacy di tali siti.
DESTINAZIONI DI VIAGGIO
Viaggi internazionali.
In caso di prenotazione di viaggi internazionali presso terzi fornitori  o di pianificazione di viaggi internazionali utilizzando il portale, l'Utente è responsabile di verificare la propria posizione rispetto ai requisiti per l'espatrio e la validità dei documenti di viaggio, tra cui visti e passaporti.
Per quanto attiene ai requisiti di passaporti e visti, rivolgersi all'ambasciata o al consolato competente per richiedere informazioni.
Poiché i requisiti possono variare in qualsiasi momento, assicurarsi di verificare le informazioni più aggiornate prima di prenotare e prima della partenza.
TripAdvisor declina ogni responsabilità rispetto a viaggiatori che non vengono ammessi su un volo o in un Paese per inadempienza del viaggiatore, ad esempio in caso di mancata esibizione dei documenti di viaggio richiesti da compagnie aeree, autorità o Paesi, inclusi i Paesi di scalo.
È altresì responsabilità dell'Utente consultare il proprio medico curante al fine di ricevere consigli aggiornati o vaccinazioni prima di effettuare viaggi internazionali, per verificare di soddisfare tutti i requisiti sanitari e per ottenere informazioni e consigli medici relativi al viaggio.
Sebbene la maggior parte dei viaggi, inclusi i viaggi in destinazioni internazionali, venga portata a termine senza incidenti, i viaggi in alcune destinazioni potrebbero comportare rischi maggiori rispetto ad altri.
TripAdvisor incoraggia i passeggeri a verificare le destinazioni proibite, gli avvisi, gli annunci e i comunicati emessi dalgoverno del vostro Paese e dalgoverno del Paese di destinazione prima di prenotare un viaggio in una destinazione internazionale.
NONOSTANTE LA PUBBLICAZIONE DI INFORMAZIONI DI VIAGGIO RELATIVE A DETERMINATE DESTINAZIONI INTERNAZIONALI, TRIPADVISOR NON DICHIARA NÉ GARANTISCE CHE VIAGGIARE IN TALI DESTINAZIONI SIA CONSIGLIABILE O SENZA RISCHI E DECLINA OGNI RESPONSABILITÀ IN CASO DI DANNI O PERDITE RISULTANTI DAI VIAGGI IN TALI DESTINAZIONI.
ESCLUSIONE DI RESPONSABILITÀ
LEGGERE ATTENTAMENTE QUESTA ARTICOLO.
LA PRESENTE SEZIONE INCLUDE LA LIMITAZIONE DI RESPONSABILITÀ DI TRIPADVISOR RISPETTO ALL'UTILIZZO DEL PORTALE DA PARTE DELL'UTENTE.
SE L'UTENTE NON COMPRENDE I TERMINI CONTENUTI NELLA PRESENTE SEZIONE O IN ALTRE SEZIONI DELL'ACCORDO, SI CONSIGLIA DI CONSULTARE UN LEGALE AL FINE DI OTTENERE CHIARIMENTI PRIMA DI ACCEDERE A O DI UTILIZZARE IL PORTALE.
LE INFORMAZIONI, IL SOFTWARE, I PRODOTTI E I SERVIZI PUBBLICATI SUL PORTALE POSSONO INCLUDERE IMPRECISIONI O ERRORI, TRA CUI ERRORI RELATIVI ALLA DISPONIBILITÀ PER LE PRENOTAZIONI ED ERRORI RELATIVI AI PREZZI.
TRIPADVISOR, I SUOI ASSOCIATI O AFFILIATI AZIENDALI (UNITAMENTE INDICATI COME LE "AZIENDE DI TRIPADVISOR MEDIA GROUP") NON GARANTISCONO IN ALCUN MODO LA PRECISIONE DI SUDDETTE INFORMAZIONI E DECLINANO OGNI RESPONSABILITÀ RISPETTO A ERRORI O ALTRE IMPRECISIONI NELLE INFORMAZIONI E NELLE DESCRIZIONI DI HOTEL, CASE VACANZA, VOLI, CROCIERE, AUTO NOLEGGIO E ALTRI PRODOTTI DI VIAGGIO RESI DISPONIBILI ATTRAVERSO IL PORTALE (TRA CUI, IN VIA ESEMPLIFICATIVA, I PREZZI, LA DISPONIBILITÀ, LE FOTOGRAFIE, L'ELENCO DI SERVIZI DI HOTEL O DI CASE VACANZA, LE DESCRIZIONI GENERALI DEI PRODOTTI, LE RECENSIONI, LE VALUTAZIONI ECC.).
INOLTRE, TRIPADVISOR SI RISERVA ESPLICITAMENTE IL DIRITTO DI CORREGGERE EVENTUALI ERRORI RISPETTO ALLA DISPONIBILITÀ E AI PREZZI PRESENTI SUL PORTALE E/O RISPETTO A PRENOTAZIONI IN SOSPESO EFFETTUATE IN BASE A PREZZI NON CORRETTI.
LE AZIENDE DI TRIPADVISOR MEDIA GROUP NON FORNISCONO ALCUNA DICHIARAZIONE RISPETTO ALL'IDONEITÀ DELLE INFORMAZIONI, DEL SOFTWARE, DEI PRODOTTI E DEI SERVIZI CONTENUTI SUL PORTALE (CONTENUTI DEL PORTALE) O DI QUALSIASI ALTRA SEZIONE DELLO STESSO PER ALCUNO SCOPO.
L'INCLUSIONE O L'OFFERTA DI PRODOTTI O SERVIZI SUL PORTALE NON COSTITUISCE SPONSORIZZAZIONE O RACCOMANDAZIONE DI TALI PRODOTTI O SERVIZI DA PARTE DELLE AZIENDE DI TRIPADVISOR MEDIA GROUP.
TUTTE LE INFORMAZIONI, IL SOFTWARE, I PRODOTTI E I SERVIZI VENGONO FORNITI "COSÌ COME SONO" SENZA GARANZIA DI ALCUN TIPO.
LE AZIENDE DI TRIPADVISOR MEDIA GROUP DECLINANO OGNI GARANZIA, CONDIZIONE O ALTRI TERMINI DI QUALSIVOGLIA NATURA DELL'ASSENZA TOTALE DI VIRUS O ALTRI COMPONENTI DANNOSI DAL PORTALE, DAI RELATIVI SERVER E DALLE EMAIL INVIATE DALLE AZIENDE DI TRIPADVISOR MEDIA GROUP.
NELLA MISURA MASSIMA CONSENTITA  DALLA LEGGE, TRIPADVISOR DECLINA CON LA PRESENTE QUALSIASI GARANZIA E CONDIZIONE RISPETTO A TALI INFORMAZIONI, SOFTWARE, PRODOTTI E SERVIZI, INCLUSE GARANZIE E CONDIZIONI O TERMINI IMPLICITI DI QUALSIVOGLIA NATURA RISPETTO A COMMERCIABILITÀ, IDONEITÀ PER UNO SCOPO SPECIFICO, TITOLARITÀ, PIENO POSSESSO E NON VIOLAZIONE.
TRIPADVISOR DECLINA INOLTRE ESPLICITAMENTE OGNI GARANZIA, RAPPRESENTAZIONE O ALTRO TERMINE DI QUALSIVOGLIA NATURA RISPETTO ALLA PRECISIONE O AL CARATTERE PROPRIETARIO DEI CONTENUTI DEL PORTALE.
NESSUNA CLAUSOLA DEL PRESENTE ACCORDO COSTITUISCE ESCLUSIONE O LIMITAZIONE DELLA RESPONSABILITÀ DI TRIPADVISOR IN MERITO A (I) DECESSO O LESIONI FISICHE CAUSATE DA NEGLIGENZA; (II) ATTIVITÀ FRAUDOLENTE; (III) FALSA DICHIARAZIONE; (IV) VIOLAZIONE VOLONTARIA O NEGLIGENZA EVIDENTE; (V) QUALSIASI ALTRA RESPONSABILITÀ CHE NON POSSA ESSERE ESCLUSA AI SENSI DELLE LEGGI IN VIGORE.
I TERZI FORNITORI CHE FORNISCONO INFORMAZIONI RELATIVE A HOTEL O CASE VACANZE, VIAGGI O ALTRI SERVIZI SUL PORTALE DI TRIPADVISOR SONO CONTRAENTI INDIPENDENTI E NON AGENTI O DIPENDENTI DELLE AZIENDE DI TRIPADVISOR MEDIA GROUP.
LE AZIENDE DI TRIPADVISOR MEDIA GROUP DECLINANO OGNI RESPONSABILITÀ RISPETTO AD AZIONI, ERRORI, OMISSIONI, RAPPRESENTAZIONI, GARANZIE, VIOLAZIONI O NEGLIGENZA DA PARTE DI TALI FORNITORI E RISPETTO A LESIONI FISICHE, DECESSO, DANNI A STRUTTURE O ALTRI DANNI O SPESE RISULTANTI.
LE AZIENDE DI TRIPADVISOR MEDIA GROUP DECLINANO OGNI RESPONSABILITÀ E NON GARANTISCONO ALCUN RIMBORSO IN CASO DI RITARDI, CANCELLAZIONI, OVERBOOKING, SCIOPERI, EVENTI DI FORZA MAGGIORE O ALTRE CAUSE CHE ESULANO DAL LORO CONTROLLO DIRETTO E RISPETTO A SPESE AGGIUNTIVE, OMISSIONI, RITARDI, VARIAZIONI DI ROTTA O AZIONI INTRAPRESE DA ENTI ISTITUZIONALI O AUTORITÀ.
IN CONFORMITÀ A QUANTO SOPRA, L'UTILIZZO DEL PORTALE DA PARTE DELL'UTENTE AVVIENE A SUO RISCHIO E LE AZIENDE DI TRIPADVISOR MEDIA GROUP (I RISPETTIVI DIRIGENTI, DIRETTORI E AFFILIATI) DECLINANO OGNI RESPONSABILITÀ RISPETTO A PERDITE O DANNI DIRETTI, INDIRETTI, MORALI, INCIDENTALI, SPECIALI O CONSEQUENZIALI O PERDITE DI PROFITTI, DANNI ALLA REPUTAZIONE, AI DATI, PERDITE CONTRATTUALI, USO DI DENARO O PERDITE O DANNI RISULTANTI DA O ALTRIMENTI CONNESSI A INTERRUZIONE DI ATTIVITÀ COMMERCIALE DI QUALSIVOGLIA NATURA DERIVANTI DA O ALTRIMENTI CONNESSI ALL'ACCESSO A, ALLA VISUALIZZAZIONE DI O ALL'UTILIZZO DEL PRESENTE PORTALE.
LE MEDESIME ESCLUSIONI DI RESPONSABILITÀ SI APPLICANO ALTRESÌ ALL'IMPOSSIBILITÀ DI ACCEDERE A, VISUALIZZARE O UTILIZZARE IL PORTALE (INCLUSO, IN VIA ESEMPLIFICATIVA, LA FIDUCIA RIPOSTA NELLE RECENSIONI E NELLE OPINIONI PUBBLICATE SUL PORTALE, VIRUS INFORMATICI, INFORMAZIONI, SOFTWARE, SITI COLLEGATI, PRODOTTI E SERVIZI OTTENUTI ATTRAVERSO IL PORTALE O ALTRIMENTI DERIVANTI DALL'ACCESSO A, DALLA VISUALIZZAZIONE O DALL'UTILIZZO DEL PORTALE) SIANO ESSI BASATI SU PRESUPPOSTO DI NEGLIGENZA, DISPOSIZIONI CONTRATTUALI, ILLECITO, RESPONSABILITÀ OGGETTIVA O ALTRA CAUSA ANCHE QUALORA TRIPADVISOR FOSSE STATA MESSA AL CORRENTE DELLA POSSIBILITÀ DEL VERIFICARSI DI TALI DANNI.
I PRESENTI TERMINI E CONDIZIONI E L'ESCLUSIONE DI RESPONSABILITÀ DI CUI SOPRA NON INTERFERISCONO CON I DIRITTI SPETTANTI IN VIRTU’ DI NORME IMPERATIVE E NON DEROGABILI DALLA LEGGE ITALIANA.
Qualora le aziende di TripAdvisor Media Group venissero ritenute responsabili di eventuali perdite o danni risultanti da o altrimenti connessi all'uso dei siti o servizi di TripAdvisor da parte dell'Utente, in nessun caso gli oneri di tali responsabilità delle aziende di TripAdvisor Media Group potranno superare, in forma aggregata, (a) i costi di transazione corrisposti a TripAdvisor per l'evasione delle transazioni sul portale che hanno dato luogo all'indennizzo o (b) l'importo di cento dollari statunitensi (USD 100,00).
La limitazione di responsabilità riflette l'allocazione di rischio tra le parti.
Le limitazioni specificate nella presente sezione rimarranno in vigore e resteranno vincolanti anche qualora venisse rilevata l'inefficacia dello scopo essenziale di eventuali rimedi limitati specificati nei presenti termini.
Le limitazioni di responsabilità definite nei presenti termini sussistono a beneficio delle aziende di TripAdvisor Media Group.
MANLEVA
L'Utente accetta di indennizzare e manlevare TripAdvisor e i rispettivi affiliati nonché tutti i dirigenti, direttori, dipendenti e agenti da eventuali reclami, azioni, richieste, ripristini, perdite, danni, ammende, penali o altri costi e spese di qualsivoglia natura, incluse, in via esemplificativa, eventuali spese legali e di contabilità, avanzati da terze parti e risultanti da:
(i) violazione del presente Accordo o dei documenti ivi referenziati da parte dell'Utente;
(ii) violazione di leggi o di diritti di terze parti da parte dell'Utente;
(iii) utilizzo del portale da parte dell'Utente.
LINK A SITI DI TERZE PARTI
Il presente portale potrebbe contenere collegamenti ipertestuali a siti web operati da parti diverse da TripAdvisor.
Tali collegamenti ipertestuali vengono forniti esclusivamente a scopo di riferimento.
TripAdvisor non esercita alcun controllo su tali siti web e non è responsabile dei contenuti della tutela della privacy o di altre prassi di tali siti web.
Inoltre, è responsabilità dell'Utente assumere precauzioni per garantire che i link selezionati o i software scaricati (da TripAdvisor o da altri siti web) siano privi di elementi quali virus, trojan horse, difetti e altri elementi di natura dannosa.
L'inclusione dei collegamenti ipertestuali a tali siti web non implica in alcun modo la sponsorizzazione da parte di TripAdvisor del materiale presente su tali siti web o associazioni con i rispettivi operatori.
In alcuni casi potrebbe essere richiesto da siti di terze parti di collegare il profilo dell'Utente presente su TripAdvisor al profilo presente su un sito di terze parti.
La scelta di consentire tale operazione è puramente facoltativa e il consenso al collegamento di tali informazioni (con il sito di terze parti) può essere revocato in qualsiasi momento.
SOFTWARE DISPONIBILE SUL PORTALE
Se non diversamente specificato, il materiale presente sui siti web viene presentato esclusivamente allo scopo di fornire informazioni relative a e per promuovere i servizi, i siti web, i partner e altri prodotti TripAdvisor disponibili negli Stati Uniti, nei relativi territori, possedimenti e protettorati.
I siti web di TripAdvisor sono controllati e gestiti da TripAdvisor dai suoi uffici con sede nel Commonwealth del Massachusetts negli Stati Uniti.
TripAdvisor non fornisce alcuna rappresentazione rispetto all'appropriatezza o alla disponibilità dei materiali presenti sui siti web di TripAdvisor al di fuori degli Stati Uniti.
Gli Utenti che scelgono di accedere al portale TripAdvisor da Paesi esterni agli Stati Uniti, lo fanno su iniziativa personale e saranno responsabili della conformità alle leggi locali, ove esistano normative locali applicabili.
Il software disponibile attraverso i siti web TripAdvisor è inoltre soggetto ai controlli sull'esportazione degli Stati Uniti.
Nessun software reso disponibile attraverso i siti web di TripAdvisor può essere scaricato o altrimenti esportato o riesportato (a) in (o presso soggetti di nazionalità o residenti in) Cuba, Iraq, Sudan, Corea del Nord, Iran, Siria o altri Paesi soggetti a embargo da parte degli Stati Uniti; (b) presso soggetti presenti nell'elenco Specially Designated Nationals dell'U.S. Treasury Department o nella Table of Deny Orders dell'U.S. Commerce Department.
Attraverso l'uso dei siti web di TripAdvisor, l'Utente rappresenta e garantisce di non essere domiciliato in, di non essere soggetto al controllo di, di non essere di nazionalità o residente in tali Paesi e di non essere incluso in tali elenchi.
TripAdvisor e i suoi affiliati detengono il copyright del software reso disponibile per il download attraverso i siti web di TripAdvisor o altro software di terze parti così come identificato.
L'uso di tale software da parte dell'Utente è regolato dai termini del contratto di licenza con l'utente finale, ove disponibile, che accompagna o che è incluso con il software ("contratto di licenza").
È vietata l'installazione o l'utilizzo di software accompagnato da o che include un contratto di licenza in assenza di accettazione dei termini del contratto di licenza stesso.
Per tutto il software reso disponibile per il download sul portale, non accompagnato da un contratto di licenza, TripAdvisor garantisce con il presente una licenza limitata, personale e non trasferibile all'uso del software a scopo di visualizzazione o altro utilizzo del portale, in conformità ai presenti termini e condizioni e per nessun altro scopo.
Tutto il software, incluso, in via esemplificativa, tutto il codice HTML, XML, Java e i controlli Active X contenuti sul portale, è di proprietà di TripAdvisor e/o dei rispettivi affiliati ed è tutelato dalle leggi sul copyright e dalle disposizioni dei trattati internazionali.
È esplicitamente vietata qualsiasi riproduzione o ridistribuzione del software; tale azione potrebbe comportare gravi conseguenze civili e penali.
I protagonisti di violazioni saranno perseguiti fino al massimo consentito dalla legge.
SENZA ALCUNA LIMITAZIONE A QUANTO SOPRA INDICATO, LA COPIA O LA RIPRODUZIONE DEL SOFTWARE SU ALTRO SERVER O IL POSIZIONAMENTO PER ULTERIORE RIPRODUZIONE O RIDISTRIBUZIONE SONO ESPLICITAMENTE VIETATI.
OVE PRESENTE UNA GARANZIA PER IL SOFTWARE, TALE GARANZIA VIENE CONCESSA ESCLUSIVAMENTE IN CONFORMITÀ AI TERMINI DEL CONTRATTO DI LICENZA.
AVVISI SUI MARCHI E SUL COPYRIGHT
Tutti i contenuti del portale TripAdvisor sono: ©2016 TripAdvisor.
Tutti i diritti riservati.
TripAdvisor non è responsabile dei contenuti presenti su siti web gestiti da entità diverse da TripAdvisor.
TRIPADVISOR, il logo del gufo, i cerchi dei punteggi e tutti gli altri nomi o slogan di prodotti o servizi mostrati sul portale sono marchi registrati e/o marchi legalmente riconosciuti di TripAdvisor e/o dei suoi fornitori o licenziatari, ne è pertanto vietata la copia, l'imitazione e l'utilizzo, in toto o in parte, senza previo consenso scritto di TripAdvisor o del proprietario del marchio.
Inoltre, l'aspetto del portale, incluse le intestazioni di tutte le pagine, la grafica personalizzata, le icone e gli script dei pulsanti sono marchi di servizio, marchi o veste grafica di TripAdvisor, ne è pertanto vietata la copia, l'imitazione e l'utilizzo, in toto o in parte, senza previo consenso scritto di TripAdvisor.
Tutti gli altri marchi, i marchi registrati, i nomi di prodotto e i nomi o i loghi di aziende menzionati sul portale sono di proprietà dei rispettivi titolari.
Tutti i riferimenti a prodotti, servizi, processi o altre informazioni, per mezzo del nome commerciale, del marchio, del produttore, del fornitore o altra denominazione non costituiscono né implicano alcun avallo, sponsorizzazione o raccomandazione da parte di TripAdvisor.
Procedura di segnalazione e rimozione (Notice and Takedown) per contenuti illeciti
TripAdvisor opera adottando la procedura di segnalazione e rimozione.
In caso di obiezioni o reclami da parte dell'Utente, relativi, tra gli altri, a messaggi di Utenti pubblicati sul portale o in caso di materiale o contenuti pubblicati sul portale ritenuti potenzialmente lesivi dei diritti d'autore dell'Utente, l'Utente ha la facoltà di contattare immediatamente TripAdvisor attraverso tale procedura di segnalazione e rimozione.
Fare clic qui per visualizzare la procedura di segnalazione e rimozione (Notice and Takedown).
Espletata la procedura, TripAdvisor adotterà tutte le misure possibili per rimuovere i contenuti illeciti entro tempi ragionevoli.
Modifiche
TripAdvisor si riserva il diritto di modificare, integrare o eliminare i presenti termini e condizioni o parte di essi periodicamente e a sua esclusiva discrezione, ove fosse ritenuto necessario per scopi legali, normativi e tecnici o a causa di variazione dei servizi forniti, della natura o del layout del portale.
Pertanto, l'Utente accetta di essere vincolato dai termini e condizioni così come modificati.
TripAdvisor si riserva il diritto di modificare, sospendere o terminare qualsiasi aspetto del servizio di TripAdvisor in qualsiasi momento, inclusa la disponibilità di qualsiasi funzionalità, database o contenuto.
TripAdvisor si riserva inoltre il diritto di imporre limitazioni a determinati servizi e funzionalità o di limitare l'accesso dell'Utente all'intero portale o a parte di esso o ad altri siti web di TripAdvisor senza preavviso e senza incorrere in responsabilità per motivi tecnici o di sicurezza, per impedire accessi non autorizzati, perdita o distruzione dei dati o se, a esclusiva discrezione di TripAdvisor, venisse presupposta una violazione da parte dell'Utente di qualsivoglia disposizione dei presenti termini e condizioni o di leggi o normative, nonché in caso di decisione di interrompere la fornitura di un servizio.
CONTINUANDO A UTILIZZARE TRIPADVISOR A PARTIRE DA ORA, O A SEGUITO DELLA PUBBLICAZIONE DI AVVISI DI MODIFICHE, L'UTENTE CONFERMA L'ACCETTAZIONE DI TALI MODIFICHE.
LEGGE APPLICABILE
Il portale di TripAdvisor è operato da un'entità giuridica degli Stati Uniti e il presente Accordo è regolato dalle leggi del Commonwealth del Massachusetts, USA.
L'Utente accetta pertanto di affidare la giurisdizione esclusiva e la sede processuale ai tribunali del Massachusetts (Stati Uniti) accettando l'imparzialità e la conformità dei procedimenti presieduti da tali tribunali per tutte le controversie risultanti da o correlate all'utilizzo del portale.
Per tutti i reclami avanzati nei confronti di TripAdvisor da parte dell'Utente e risultanti da o correlati al portale, l'Utente accetta di costituirsi in udienza e di procedere alla risoluzione presso un tribunale di materia competente ubicato nel Commonwealth del Massachusetts.
L'uso del portale non è autorizzato nelle giurisdizioni che non riconoscono l'attuabilità delle disposizioni sancite nei presenti termini e condizioni, incluso, in via esemplificativa, il presente paragrafo.
 Le disposizioni di cui sopra non saranno applicabili qualora le leggi vigenti nel Paese di residenza dell'Utente richiedano l'applicazione di altra legge e/o giurisdizione e ciò non possa essere escluso per contratto.
CONVERTITORE DI VALUTA
I tassi di cambio delle valute si basano su varie fonti pubblicamente disponibili e vengono fornite esclusivamente a scopo di riferimento.
L'accuratezza delle tariffe non viene verificata e i prezzi effettivi potrebbero variare.
Le valute nei preventivi potrebbero non essere aggiornate quotidianamente.
Le informazioni fornite dall'applicazione sono ritenute accurate, tuttavia TripAdvisor e/o i suoi affiliati non garantiscono tale accuratezza.
In caso di utilizzo di tali informazioni per finalità finanziarie, si consiglia di consultare un professionista qualificato al fine di verificare l'accuratezza delle tariffe convertite in altre valute.
TripAdvisor non autorizza l'uso di tali informazioni se non per uso personale e vieta esplicitamente all'Utente di rivendere, ridistribuire e utilizzare tali informazioni per scopi commerciali.
LICENZE AGGIUNTIVE PER DISPOSITIVI MOBILI
Determinate parti del software di TripAdvisor per dispositivi mobili possono contenere materiale protetto da copyright, del cui uso TripAdvisor prende atto.
L'uso di determinate applicazioni di TripAdvisor per dispositivi mobili è regolato da condizioni specifiche.
Visitare la pagina Licenze per dispositivi mobili per le normative specifiche relative alle applicazioni mobili di TripAdvisor.
DISPOSIZIONI GENERALI
L'Utente accetta che la sottoscrizione del presente Accordo e l'uso del portale non dia luogo ad alcun accordo di joint venture, agenzia, partenariato o contratto di lavoro tra l'Utente e le aziende di TripAdvisor Media Group e/o i rispettivi affiliati.
Gli adempimenti di TripAdvisor in virtù del presente Accordo sono soggetti alle leggi in vigore e ai procedimenti legali e nessuna disposizione contenuta nel presente Accordo costituisce limite al diritto di TripAdvisor di agire in conformità a richieste di applicazione della legge, richieste di istituzioni o altre richieste di natura legale inerenti all'uso da parte dell'Utente del portale o delle informazioni fornite per mezzo di esso o raccolte da parte di TripAdvisor.
Nella misura massima consentita dalla legge in vigore, l'Utente accetta di sottoporre reclami o azioni legali risultanti da o correlate al proprio accesso o utilizzo del portale entro due (2) anni dalla data in cui tale reclamo o azione ha avuto luogo.
Il mancato rispetto dei termini indicati costituirà rinuncia irrevocabile al reclamo o all'azione legale.
Qualora una clausola del presente Accordo venisse ritenuta nulla o inapplicabile ai sensi delle leggi vigenti, ivi comprese, a titolo esemplificativo, le dichiarazioni in merito all'esenzione di garanzie e declinazione di responsabilità sopra riportate, la clausola nulla o non applicabile si considererà sostituita da una clausola valida, applicabile e quanto più possibile simile negli intenti alla clausola originale, senza che questo incida sull'applicabilità delle rimanenti clausole dell'Accordo.
Il presente Accordo (e tutti i termini e condizioni ivi inclusi) costituisce l'intero accordo tra Utente e TripAdvisor in relazione al portale e sostituisce eventuali comunicazioni o proposte precedenti o concomitanti, in forma elettronica, orale o scritta, intercorse tra cliente e TripAdvisor in relazione al portale.
La versione cartacea del presente Accordo e di eventuali avvisi distribuiti in formato elettronico costituiranno documentazione ammissibile nei procedimenti giudiziari o amministrativi inerenti al presente Accordo, in egual misura e soggetti alle medesime condizioni di altra documentazione o dati aziendali originariamente generati e gestiti in formato cartaceo.
I presenti termini e condizioni sono disponibili nella lingua del portale.
I termini e condizioni specifici in virtù dei quali l'Utente perfeziona l'accordo non vengono archiviati singolarmente da TripAdvisor.
Il portale potrebbe non essere sempre aggiornato regolarmente, pertanto non è richiesta la registrazione come prodotto editoriale ai sensi delle leggi vigenti.
I nomi fittizi di aziende, prodotti, persone, personaggi e/o dati menzionati sul portale non intendono rappresentare persone, aziende, prodotti o eventi.
Tutti i diritti non espressamente garantiti nel presente sono riservati.
ASSISTENZA
Per domande o per conoscere i recapiti di TripAdvisor, visitare il Centro Assistenza.
In alternativa, scrivere a:
TripAdvisor LLC
400 1st Avenue
Needham, MA 02494, USA
©2016 TripAdvisor LLC.
Tutti i diritti riservati.
