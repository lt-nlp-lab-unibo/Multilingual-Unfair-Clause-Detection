https://www.dropbox.com/terms2018?
La traduzione viene fornita solo a titolo informativo e la versione in lingua inglese farà fede in caso di controversie.
Termini di servizio di Dropbox
Pubblicato: 17 aprile 2018
Data di validità: 25 maggio 2018 Puoi consultare i nostri Termini di servizio precedenti qui.
Grazie per avere utilizzato Dropbox.
I presenti termini di servizio ("Termini") riguardano l'utilizzo e l'accesso ai nostri servizi, al nostro software client e ai nostri siti web ("Servizi").
Se si risiede al di fuori di Stati Uniti d'America, Canada e Messico ("Nord America"), il contratto è in essere con Dropbox International Unlimited Company, mentre se si risiede in Nord America, il contratto è in essere con Dropbox, Inc.
Le nostre Norme sulla privacy spiegano come raccogliamo e utilizziamo i tuoi dati, mentre le Norme sull'uso accettabile le tue responsabilità derivanti dall'utilizzo dei nostri Servizi.
Utilizzando i nostri Servizi, l'utente accetta di essere vincolato ai presenti Termini e di esaminare le Norme sulla privacy e le Norme sull'uso accettabile.
Se l'utente sta utilizzando i nostri Servizi per un'organizzazione, sta accettando i presenti Termini per conto di tale organizzazione.
I tuoi file e le tue autorizzazioni
Quando utilizzi i nostri Servizi, ci fornisci file, contenuti, messaggi email, contatti e altro ancora ("I tuoi file").
Tali file sono di tua proprietà.
I presenti Termini non ci concedono nessun diritto sui tuoi file a eccezione dei diritti limitati che ci consentono di offrire i Servizi.
Abbiamo bisogno del tuo permesso per eseguire operazioni quali gestire l'hosting dei file, farne un backup e condividerli quando ci chiedi di farlo.
I nostri Servizi offrono inoltre funzioni quali miniature di foto, anteprime di documenti, aggiunta di commenti e modi semplici per ordinare, modificare, condividere e cercare i tuoi file.
Queste e altre funzioni potrebbero richiedere l'accesso, l'archiviazione e la scansione dei tuoi file da parte del nostro sistema.
Ci concedi il permesso di eseguire tali operazioni e tale permesso si estende ai nostri affiliati e a terze parti affidabili con le quali collaboriamo.
Condivisione dei contenuti
I nostri Servizi ti consentono di condividere i tuoi file con altre persone, per cui fai molta attenzione a cosa condividi.
Responsabilità dell'utente
Sei ritenuto responsabile per la tua condotta, per i tuoi file e devi rispettare le nostre Norme sull'uso accettabile.
I contenuti presenti nei Servizi potrebbero essere protetti da diritti di proprietà intellettuale di altri.
Non copiare, caricare, scaricare o condividere contenuti se non hai il diritto di farlo.
Ci riserviamo il diritto di esaminare la tua condotta e i tuoi contenuti affinché siano conformi ai presenti Termini e alle nostre Norme sull'uso accettabile.
Detto ciò, non siamo obbligati a fare quanto appena detto.
Non siamo responsabili per i contenuti pubblicati e condivisi dagli utenti tramite i Servizi.
Aiutaci a mantenerti informato su come tenere i tuoi file protetti.
Proteggi la tua password per i Servizi e mantieni aggiornate le informazioni dell'account.
Non condividere le credenziali dell'account o concedere ad altre persone l'accesso.
Puoi utilizzare i nostri Servizi solo in base a quanto consentito dalla legislazione in vigore, comprese leggi e regolamenti sul controllo delle esportazioni.
Infine, per utilizzare i nostri Servizi devi avere almeno 13 anni o, in alcuni casi, un'età superiore.
Se abiti in Francia, Germania o nei Paesi Bassi, devi avere almeno 16 anni.
Controlla le leggi locali per sapere l'età del consenso in ambito digitale.
Se non soddisfi questi requisiti di età, non puoi utilizzare i Servizi.
Software
Alcuni dei nostri Servizi ti consentono di scaricare il software client ("Software") che può aggiornarsi automaticamente.
A condizione di rispettare i presenti Termini, Dropbox ti concede una licenza limitata, non esclusiva, non trasferibile e revocabile per utilizzare il Software, all'unico scopo di accedere ai Servizi.
Nella misura in cui qualsiasi componente del Software può essere offerto con licenza open source, ti daremo la disponibilità di tale licenza e la fornitura della stessa può espressamente avere la precedenza su alcuni dei presenti Termini.
Salvo nel caso in cui le seguenti restrizioni siano proibite dalla legge, accetti di non decodificare o decompilare i Servizi, né cercare di farlo o aiutare a un'altra persona a farlo.
Servizi Beta
A volte forniamo prodotti e funzioni ancora in fase di test e valutazione.
Tali servizi sono conosciuti come beta, anteprima, accesso anticipato o valutazione (o con parole o frasi dal significato simile) e possono non essere altrettanto affidabili come gli altri servizi di Dropbox, pertanto tieni ben presenti questi aspetti quando utilizzi questi servizi.
I nostri Servizi
I Servizi sono protetti da copyright, marchi e altre leggi degli Stati Uniti e di altri Paesi.
I presenti Termini non ti concedono nessun diritto, titolo o interesse sui Servizi, sui contenuti di altri nei Servizi, su marchi e loghi di Dropbox e altre caratteristiche del brand.
Accogliamo con favore il feedback da parte degli utenti, ma tieni presente che potremmo utilizzare commenti o suggerimenti senza alcun obbligo nei loro confronti.
Copyright
Rispettiamo la proprietà intellettuale altrui e ti chiediamo di fare lo stesso.
Rispondiamo ad avvisi relativi a presunte violazioni del copyright, se conformi alla legge e se ci vengono comunicati tramite le Norme sul copyright.
Ci riserviamo il diritto di eliminare o disattivare contenuti che rappresentano presunte violazioni e di eliminare gli account che violano ripetutamente il copyright.
Il nostro agente designato per la ricezione degli avvisi sulle presunte violazioni del copyright sui Servizi è:
Responsabile del copyright
Dropbox, Inc.
333 Brannan Street
San Francisco, CA 94107
copyright@dropbox.com
Account a pagamento
Fatturazione.
Puoi aumentare il tuo spazio di archiviazione e aggiungere funzioni a pagamento al tuo account (modificandolo in un "Account a pagamento").
Ti invieremo automaticamente una fattura dalla data in cui passi a un Account a pagamento e a ogni rinnovo periodico fino alla cancellazione.
Se hai sottoscritto un piano annuale, ti invieremo un'email di notifica (entro un periodo di tempo ragionevole prima della data di rinnovo) per ricordarti che il tuo piano verrà rinnovato.
Sei ritenuto responsabile per tutte le imposte applicabili e queste ti verranno addebitate ove necessario.
Alcuni Paesi prevedono leggi locali obbligatorie in merito ai diritti di cancellazione; tali leggi hanno la priorità su quanto specificato in questo paragrafo.
Nessun rimborso.
Puoi annullare il tuo Account a pagamento Dropbox in qualsiasi momento.
I rimborsi vengono emessi solo se richiesto dalla legge.
Ad esempio, gli utenti che vivono nell'Unione Europea hanno diritto a cancellare gli abbonamenti relativi ai loro Account a pagamento entro 14 giorni dalla registrazione, upgrade o rinnovo di un Account a pagamento.
Downgrade.
Il tuo Account a pagamento rimarrà attivo fino al momento dell'eliminazione o cessazione secondo i presenti Termini.
Se ritardi nel pagare per il tuo Account a pagamento, ci riserviamo il diritto di sospenderlo o di ridurre il tuo spazio di archiviazione a livelli di spazio gratuito.
Modifiche.
Ci riserviamo il diritto di modificare le tariffe in vigore, ma verrai prima avvisato di tali modifiche tramite un messaggio all'indirizzo email associato al tuo account.
Team Dropbox
Indirizzo email.
Se ti registri per un account Dropbox con un indirizzo email fornito dalla tua organizzazione, quest'ultima potrebbe essere in grado di bloccare il tuo accesso a Dropbox fino a quando non effettui il passaggio a un account in un team Dropbox (ad es.
piani Dropbox Business o Dropbox Education) o associ il tuo account Dropbox a un indirizzo email personale.
Utilizzo di team Dropbox.
Se ti iscrivi a un team Dropbox, devi utilizzarlo conformemente ai termini e alle norme della tua organizzazione.
Tieni presente che gli account dei team Dropbox sono soggetti al controllo della tua organizzazione.
I tuoi amministratori potrebbero essere in grado di accedere, divulgare o rimuovere informazioni nel o dall'account del tuo team Dropbox.
Inoltre, potrebbero essere in grado di limitare o eliminare il tuo accesso all'account di un team Dropbox.
Se converti un account Dropbox esistente in una parte di un team Dropbox, i tuoi amministratori potrebbero precluderti la possibilità di dissociare in futuro il tuo account personale dal team Dropbox.
Risoluzione
Hai facoltà di interrompere l'utilizzo dei Servizi in qualsiasi momento.
Ci riserviamo il diritto di sospendere o terminare, con preavviso, il tuo accesso ai Servizi qualora: (a) violi i presenti Termini. (
b) utilizzi i Servizi secondo modalità che comportano un rischio reale di danni o perdite per noi o altri utenti oppure (c) non hai un Account a pagamento e non hai effettuato l'accesso ai nostri Servizi per 12 mesi consecutivi.
Ti contatteremo con ragionevole anticipo all'indirizzo email associato al tuo account per consentirti di porre rimedio all'attività in questione e darti la possibilità di esportare I tuoi file dai nostri Servizi.
Se in seguito a tale avviso non intraprendi i passaggi richiesti, termineremo o sospenderemo il tuo accesso ai Servizi.
Non forniremo alcun avviso prima della risoluzione qualora: (a) hai commesso una violazione grave dei presenti Termini, (b) l'invio di tale avviso potrebbe implicare una nostra responsabilità legale o compromettere la possibilità di fornire i Servizi ad altri nostri utenti oppure (c) non sia consentito dalla legge.
Interruzione dei Servizi
Potremmo decidere di interrompere i Servizi in risposta a circostanze impreviste fuori dal controllo di Dropbox o in ottemperanza a un obbligo giuridico.
Al verificarsi di tale condizione, ti avviseremo un con preavviso ragionevole per consentirti di esportare I tuoi file dai nostri sistemi.
Se interrompiamo i Servizi in questo modo, prima della fine di eventuali termini fissi o minimi per i quali hai già pagato, rimborseremo la quota già corrisposta ma per cui non hai usufruito dei Servizi.
Servizi "A SCATOLA CHIUSA"
Dropbox si impegna a fornire Servizi fantastici, ma alcune cose non possono essere garantite.
NEI LIMITI PREVISTI DALLA LEGGE, DROPBOX E I SUOI AFFILIATI, FORNITORI E DISTRIBUTORI NON RICONOSCONO ALCUNA GARANZIA, ESPLICITA O IMPLICITA, SUI SERVIZI.
I SERVIZI VENGONO FORNITI "A SCATOLA CHIUSA".
NON RICONOSCIAMO NEPPURE ALCUNA GARANZIA DI COMMERCIABILITÀ, DI IDONEITÀ AD UNO SCOPO PARTICOLARE E DI NON VIOLAZIONE.
Alcuni Stati non consentono i tipi di limitazioni indicati in questa sezione, quindi tali limitazioni potrebbero non essere applicabili.
Limitazione di responsabilità
DROPBOX NON ESCLUDE O LIMITA LA PROPRIA RESPONSABILITÀ NEI CONFRONTI DELL'UTENTE QUALORA CIÒ SIA CONTRO LA LEGGE.
È COMPRESA QUALSIASI RESPONSABILITÀ PER FRODE O FALSA RAPPRESENTAZIONE DI DROPBOX O DEI SUOI AFFILIATI NEL FORNIRE I SERVIZI.
NEI PAESI IN CUI I SEGUENTI TIPI DI ESCLUSIONI NON SONO CONSENTITI, DROPBOX È RESPONSABILE NEI CONFRONTI DELL'UTENTE SOLO PER PERDITE E DANNI CHE SONO IL RISULTATO RAGIONEVOLMENTE PREVEDIBILE DELLA MANCATA ATTUAZIONE DA PARTE DI DROPBOX DELLA NORMALE DILIGENZA E PERIZIA OPPURE IN CASO DI UNA VIOLAZIONE DEL CONTRATTO CON L'UTENTE COMMESSA DA DROPBOX.
IL PRESENTE PARAGRAFO NON RIGUARDA I DIRITTI DEI CONSUMATORI CHE NON POSSONO ESSERE REVOCATI O LIMITATI DA QUALSIASI CONTRATTO O ACCORDO.
NEI PAESI IN CUI LE ESCLUSIONI O LIMITAZIONI DI RESPONSABILITÀ SONO CONSENTITE, DROPBOX, I SUOI AFFILIATI, FORNITORI O DISTRIBUTORI NON SARANNO RITENUTI RESPONSABILI PER: i. DANNI INDIRETTI, SPECIALI, ACCIDENTALI, PUNITIVI, ESEMPLARI O CONSEQUENZIALI O ii.
PERDITA D'USO, DI DATI, DI AFFARI O DI PROFITTI, A PRESCINDERE DALLA TEORIA LEGALE.
TALI ESCLUSIONI O LIMITAZIONI AVVERRANNO INDIPENDENTEMENTE DAL FATTO CHE DROPBOX O QUALSIASI DEI SUOI AFFILIATI SIA STATO AVVERTITO O MENO DELLA POSSIBILITÀ DI TALI DANNI.
SE UTILIZZI I SERVIZI PER QUALSIASI SCOPO COMMERCIALE, AZIENDALE O DI RIVENDITA, DROPBOX, I SUOI AFFILIATI, FORNITORI O DISTRIBUTORI NON AVRANNO ALCUNA RESPONSABILITÀ NEI TUOI CONFRONTI PER EVENTUALI PERDITE DI PROFITTI, PERDITE DI AFFARI, INTERRUZIONI DELL'ATTIVITÀ O PERDITE DI OPPORTUNITÀ DI BUSINESS.
DROPBOX E I SUOI AFFILIATI NON SONO RESPONSABILI PER LA CONDOTTA, SIA ONLINE CHE OFFLINE, DI QUALSIASI UTENTE DEI SERVIZI.
ESCLUDENDO I TIPI DI RESPONSABILITÀ CHE DROPBOX NON PUÒ LIMITARE PER LEGGE (COME DESCRITTO IN QUESTA SEZIONE), LIMITIAMO LA NOSTRA RESPONSABILITÀ NEI CONFRONTI DELL'UTENTE AL MASSIMO PER L'IMPORTO MAGGIORE TRA $ 20 O IL 100% DI QUALSIASI IMPORTO PAGATO PER IL PIANO DEL SERVIZIO CORRENTE CON DROPBOX.
Risoluzione di controversie
Per prima cosa proviamo a risolvere le cose.
È nostra intenzione affrontare i problemi senza che sia necessario ricorrere alle vie legali.
Prima di presentare un reclamo nei confronti di Dropbox, l'utente accetta di provare a risolvere la controversia in maniera informale scrivendo all'indirizzo dispute-notice@dropbox.com.
Proveremo a risolvere la disputa in maniera informale contattandoti via email.
Qualora la controversia non venisse risolta entro 15 giorni dalla presentazione, l'utente o Dropbox può intentare una causa.
Foro giudiziario per le controversie.
L'utente e Dropbox accettano che qualsiasi procedimento giudiziario per risolvere i reclami relativi ai presenti Termini o ai Servizi sia sottoposto al tribunale federale o statale competente della Contea di San Francisco, California, ferma restando la vigenza della normativa inderogabile riportata di seguito.
Sia l'utente sia Dropbox accettano tale sede e la giurisdizione particolare di tali tribunali.
Se risiedi in un Paese (ad esempio in uno stato membro dell'Unione Europea) le cui leggi concedono ai consumatori il diritto di presentare le controversie nei propri tribunali locali, questo paragrafo non riguarda tali requisiti.
SE SEI RESIDENTE NEGLI STATI UNITI, ACCETTI ANCHE LE SEGUENTI DISPOSIZIONI INDEROGABILI SULL'ARBITRATO:
Entrambe le parti accettano di mediare.
L'utente e Dropbox accettano di risolvere qualsiasi reclamo relativo ai presenti Termini o Servizi tramite arbitrato finale e vincolante condotto da un singolo arbitro, a eccezione di quanto previsto dalle Eccezioni alla Clausola d'arbitrato di seguito.
Sono comprese le controversie causate o correlate all'interpretazione o all'applicazione della presente sezione "Disposizioni inderogabili sull'arbitrato", compresa la loro esecutività, revocabilità o validità.
Non accettazione della Clausola d'arbitrato.
Puoi rifiutare la clausola d'arbitrato facendo clic qui e inviando il modulo di non accettazione entro 30 giorni dalla registrazione iniziale del tuo account.
Tuttavia, se hai acconsentito a una versione precedente dei presenti Termini che consentivano di non accettare l'arbitrato, la tua precedente scelta di accettazione o non accettazione resta vincolante.
Procedura arbitrale.
La American Arbitration Association (AAA) si occuperà dell'arbitrato ai sensi del Regolamento arbitrale commerciale e delle Procedure complementari per le controversie relative ai consumatori.
L'arbitrato si svolgerà nella contea degli Stati Uniti in cui risiedi o lavori, San Francisco (CA) o in qualsiasi altra sede concordata.
Tariffe arbitrali e agevolazioni.
Il regolamento della AAA determinerà il pagamento di tutte le tariffe arbitrali.
Dropbox pagherà tutte le tariffe arbitrali per singolo arbitrato per reclami dal valore inferiore a $ 75.000.
Se ricevi un lodo arbitrale che risulta essere più vantaggioso di qualsiasi nostra offerta di risoluzione del reclamo, Dropbox ti pagherà $ 1000 aggiuntivi al lodo.
Dropbox non chiederà le spese relative agli onorari degli avvocati e dei costi dell'arbitrato a meno che l'arbitro non determini che il tuo reclamo è senza fondamento.
Eccezioni alla Clausola d'arbitrato.
L'utente o Dropbox, se idoneo, può rivendicare i propri diritti nei tribunali per controversie di modesta entità di San Francisco (CA) o di qualsiasi contea degli Stati Uniti in cui risiede o lavora.
Entrambe le parti si riservano il diritto di intentare una causa unicamente per provvedimento ingiuntivo allo scopo di interrompere l'uso non autorizzato o l'abuso dei Servizi o la violazione della proprietà intellettuale (ad esempio marchio, segreto commerciale, copyright o diritti brevettuali), senza prima avviare un arbitrato o la procedura informale per la risoluzione delle controversie descritta sopra.
Se l'accordo di ricorrere all'arbitrato viene ritenuto non pertinente per l'utente o il suo reclamo, l'utente conviene sulla giurisdizione esclusiva dei tribunali statali e federali della Contea di San Francisco, California, per la risoluzione della controversia.
NESSUNA AZIONE COLLETTIVA.
L'utente può risolvere le controversie con Dropbox solo in modo individuale e non può presentare un reclamo come attore o membro di una classe di persone in un'azione collettiva, riunita o rappresentativa.
Non sono consentiti arbitrati collettivi, azioni collettive, cause d'interesse generale portate avanti da un singolo avvocato e riunione con altri arbitrati.
Se questo specifico paragrafo viene ritenuto inapplicabile, l'intera sezione "Disposizioni inderogabili sull'arbitrato" sarà ritenuta nulla.
Legislazione applicabile
I presenti Termini saranno regolati dalle leggi della California a eccezione dei casi di conflitti con altri principi legislativi.
Tuttavia, le legislazioni di alcuni Paesi (compresi quelli dell'Unione Europea) richiedono che gli accordi siano regolamentati dalle leggi locali del Paese del consumatore.
Il presente paragrafo non prevale su tali leggi.
Contratto indivisibile
I presenti Termini costituiscono il contratto indivisibile tra l'utente e Dropbox in relazione all'oggetto dei presenti Termini e sostituiscono qualsiasi altro contratto, termini e condizioni precedenti o contemporanee applicabili all'oggetto dei presenti Termini.
I presenti Termini non creano diritti per beneficiari di terze parti.
Rinuncia, clausole salvatorie e cessione
La mancata applicazione da parte di Dropbox di una disposizione non rappresenta una rinuncia ad applicarla in seguito.
Se una disposizione risulta inapplicabile, le restanti disposizioni del Contratto continueranno ad avere pieno effetto e si introdurrà un nuovo termine applicabile che rifletta il più fedelmente possibile i nostri intenti.
L'utente non può assegnare nessuno dei propri diritti stabiliti dai presenti Termini e ogni tentativo in tale senso sarà nullo.
Dropbox può assegnare i propri diritti ai suoi affiliati o consociati o a qualunque successore per l'interesse dell'attività associata ai Servizi.
Modifiche
Ci riserviamo il diritto di modificare periodicamente i presenti Termini affinché rispecchino meglio: (a) i cambiamenti legislativi, (b) nuovi obblighi normativi o (c) miglioramenti apportati ai nostri Servizi.
Se un aggiornamento riguarda il tuo utilizzo dei Servizi o i tuoi diritti legali in qualità di utente dei nostri Servizi, ti avviseremo prima della data effettiva dell'aggiornamento inviandoti un'email all'indirizzo email associato al tuo account o tramite una notifica all'interno dei prodotti.
I termini aggiornati saranno effettivi non prima di 30 giorni successivi alla data di notifica.
Se non accetti gli aggiornamenti apportati, annulla il tuo account prima che diventino effettivi.
Ove applicabile, ti offriremo un rimborso proporzionale sulla base degli importi corrisposti in anticipo per i Servizi e della data di cancellazione dell'account.
Continuando ad accedere o utilizzare i Servizi dopo che gli aggiornamenti diventano effettivi, accetti di essere vincolato ai Termini modificati.
