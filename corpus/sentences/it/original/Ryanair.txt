Condizioni per l'Uso del sito Web Ryanair
1.
Disposizioni generali.
Il presente sito web è di proprietà di Ryanair DAC, società irlandese con numero di registrazione 104547 e sede legale presso Ryanair Dublin Office, Airside Business Park, Swords, Co.
Dublin, Irlanda (di seguito "Ryanair").
Navigando su questo sito web e utilizzando i suoi contenuti, direttamente o tramite terzi, l'utente accetta di essere legalmente vincolato dai presenti Termini di Utilizzo e di agire nel pieno rispetto degli stessi.
In particolare, l'utente accetta di non compiere quanto proibito dai successivi paragrafi da 3 a 7.
Qualora l’utente non accetti i presenti Termini di Utilizzo, non è autorizzato a navigare sul sito web né ad utilizzare i suoi contenuti, e si impegna in tal senso.
2.
Canale esclusivo di vendita online.
Il presente sito web è l’unico autorizzato alla vendita di voli del Gruppo Ryanair (ove “Gruppo Ryanair” include Ryanair DAC, Ryanair Sun, Ryanair UK e Laudamotion), sia nel caso siano acquistati singolarmente sia se acquistati unitamente ad altri servizi.
I siti di comparazione dei prezzi possono stipulare un contratto di licenza scritto con Ryanair che li autorizza ad accedere alle informazioni sui prezzi dei biglietti, orari e voli del Gruppo Ryanair al solo scopo di fornire un confronto tra prezzi.
3.
Uso consentito.
L’utente non è autorizzato ad utilizzare questo sito web (compresa l’app mobile e qualsiasi pagina web e/o dati che vengano filtrati attraverso il dominio web ryanair.com), i programmi informatici sottostanti (incluse le interfaccia di applicazione “API”), i nomi a dominio, gli Uniform Resource Locator (gli “URL”), le banche dati, le sue funzioni e contenuti, se non per scopo di carattere personale e non commerciale.
È severamente vietato l’utilizzo di qualsiasi sistema automatico o software, operato da terzi o meno, al fine di estrarre dati dal sito web a fini commerciali (“screen scraping”).
4.
Riserva del diritto di garantire un uso consentito del sito web e di prevenire un utilizzo non autorizzato.
Al fine di far valere i propri diritti e impedire un utilizzo non autorizzato del sito web, Ryanair si riserva il diritto di adottare tutte le misure ritenute necessarie, senza dare alcun preavviso, incluso l’avvio di procedimenti legali, nei confronti di qualsiasi parte coinvolta nell’utilizzo non autorizzato del presente sito web, compreso l’utilizzo di tecnologie di blocco (che potrebbero a loro volta comportare l’esecuzione di ricerche automatiche sui siti web di tali parti terze, lo screen scrape di tali siti, lo screen scrape del sito web di Ryanair da parte di tali terzi, la violazione  dei termini di utilizzo di tali siti web o altre azioni simili e associate).
5.
Consenso (a Ryanair) al fine di indagare sulle violazioni.
Ryanair si riserva il diritto di avviare tutte le indagini ritenute necessarie (anche mediante l’uso di strumenti tecnologici) in relazione a qualsivoglia violazione dei presenti Termini di Utilizzo.
Accedendo al presente sito web, l’utente autorizza Ryanair ad avviare tutte le  indagini necessarie al fine di impedire un utilizzo non autorizzato del sito web.
6.
Diritti di proprietà intellettuale.
Tutte le informazioni, i dati, i programmi informatici sottostanti (incluse le API), i nomi a dominio, gli URL, le banche dati, e i materiali presenti su questo sito web, ivi inclusi nomi, logo, programmi di volo, prezzi etc., nonché l’abbinamento di colori e il layout del sito web, sono tutelati dal diritto d’autore, diritti sui marchi registrati, diritti di privativa sulle banche dati e/o altri diritti di proprietà intellettuale.
L’utente può utilizzare i contenuti solo nella misura strettamente necessaria per uno scopo personale consentito e non commerciale.
E’ vietato qualsiasi altro utilizzo e/o riproduzione di tali contenuti, senza il preventivo consenso scritto di Ryanair.
L’utilizzo non autorizzato costituisce una violazione dei presenti Termini di Utilizzo, e potrebbe integrare una violazione dei diritti di proprietà intellettuale di Ryanair.
7.
Collegamenti a questo sito Web.
L’utente non può creare e/o utilizzare collegamenti al presente sito web senza il preventivo consenso scritto di Ryanair.
8.
Responsabilità limitata.
Ryanair declina ogni responsabilità per eventuali perdite e/o danni derivanti dall’uso del presente sito web o di qualsiasi altro sito verso il quale viene fornito un collegamento, nonché dall’uso delle informazioni pubblicate sul presente sito web o su tali altri siti.
9.
Legge applicabile e foro competente.
L’utilizzo di qualsiasi sito web del Gruppo Ryanair, incluso l’accesso alle informazioni relative ai dettagli dei voli, ai prezzi etc., è sospensivamente condizionato all’accettazione da parte dell’utente di essere sottoposto alla giurisdizione unica ed esclusiva dei Tribunali della Repubblica di Irlanda e all'applicazione della legge in tale giurisdizione (salvo quanto previsto dalle norme inderogabili del diritto dei consumatori), indipendentemente dal fatto che l’accesso alle suddette informazioni o strutture avvenga nell’interesse dell’utente stesso o per conto di terzi.
A sua esclusiva e insindacabile discrezione, Ryanair avrà la facoltà di intentare un’azione legale nei confronti di qualsiasi parte che violi i presenti Termini di Utilizzo, in Irlanda, nel paese in cui è avvenuta la violazione o nel paese in cui è domiciliata la parte in violazione ovvero, qualora vi siano più parti in violazione, nel paese di residenza di una di esse, e tutte le altre parti dovranno accettare di essere soggette a tale giurisdizione.
Per chiarezza, qualora un passeggero trasportato o da trasportare, in virtù di un contratto di trasporto stipulato con una delle compagnie del Gruppo Ryanair, intenda avviare un’azione legale nei confronti di una compagnia del Gruppo Ryanair sulla base del predetto contratto di trasporto, tale azione potrà essere intentata dal passeggero esclusivamente in conformità alle disposizioni della Convenzione di Montreal del 1999 e del Regolamento CE n. 2027/1997 (come modificato dal Regolamento n. 889/2002) ed eventuali successive modifiche.
