Termini di utilizzo
Ultimo aggiornamento: 3 aprile 2014
Benvenuti nei siti Internet di Garmin Ltd.
e delle società affiliate ("Garmin").
I "Siti Garmin" sono garmin.com, garmin.blogs.com, my.garmin.com, connect.garmin.com e altri siti Internet sui quali sono pubblicati i seguenti Termini di utilizzo.
Il presente documento si riferisce talvolta a Garmin con il termine "noi".
LEGGERE ATTENTAMENTE I SEGUENTI TERMINI DI UTILIZZO PRIMA DI UTILIZZARE UN SITO GARMIN.
Utilizzando un Sito Garmin, l'utente accetta di essere vincolato ai presenti Termini di utilizzo.
Qualora non intenda accettare i Termini di utilizzo riportati nel presente documento, l'utente deve astenersi dall'utilizzare i Siti Garmin.
Ad alcuni servizi o funzioni offerte su determinati Siti Garmin potrebbero essere applicati termini speciali.
I suddetti termini vengono pubblicati in relazione al servizio o alla funzione specifica.
Tali termini sono da considerare un supplemento ai Termini di utilizzo riportati di seguito e, in caso di conflitto, hanno la priorità sui Termini di utilizzo qui riportati.
Garmin può modificare i Termini di utilizzo in qualsiasi momento, aggiornando il presente documento.
L'utente è vincolato alle eventuali modifiche e deve pertanto visitare periodicamente questa pagina per verificare i Termini di utilizzo.
Uso dei contenuti
I contenuti dei Siti Garmin, come i testi, i grafici, le immagini, i file audio, i file video e gli altri materiali, nonché i nomi di dominio, gli slogan, l'organizzazione e l'aspetto dei siti (collettivamente il "Contenuto"), sono protetti da copyright, marchi e altre leggi vigenti negli Stati Uniti e in altri Paesi e sono di proprietà o controllati da Garmin o da terzi, i cui contenuti sono stati concessi in licenza a Garmin.
L'uso non autorizzato del Contenuto può costituire violazione del copyright, delle norme sui marchi e di altre leggi.
Qualora un sito Garmin sia configurato in modo da consentire il download di uno specifico Contenuto, l'utente è autorizzato a scaricare una sola copia di tale Contenuto su un singolo computer esclusivamente ad uso personale, non commerciale, purché (a) l'utente conservi tutte le comunicazioni di copyright e di proprietà presenti nel Contenuto originale, (b) non venda o modifichi il Contenuto né riproduca, visualizzi, esegua pubblicamente, distribuisca o utilizzi il Contenuto in alcun modo a scopo pubblico o commerciale senza il previo consenso scritto di Garmin e (c) non utilizzi il Contenuto in modo da lasciar presupporre un'associazione con uno qualsiasi dei prodotti, servizi o marchi della Società.
L'utente non è autorizzato, senza previo consenso scritto di Garmin, a eseguire il "mirroring" su qualsiasi altro server dei materiali contenuti su un Sito Garmin.
È vietato utilizzare il Contenuto in qualsiasi altro sito Web o ambiente di computer collegati in rete per qualsiasi scopo, senza previo consenso scritto di Garmin.
I marchi, i logo e i marchi di servizio (i "Marchi") visualizzati sui Siti Garmin sono di proprietà di Garmin o di terze parti.
L'utilizzo di tali Marchi senza il previo consenso scritto di Garmin o di terze parti non è consentito.
Per informazioni su come ottenere l'autorizzazione da Garmin all'utilizzo del Contenuto riportato sul sito Web, inviare un'e-mail all'indirizzo webmaster@garmin.com.
Qualora Garmin consenta il download di software da un Sito Garmin e l'utente scarichi tale software, il software, compresi, ad esempio, i file, le immagini integrate o generate dal software e i dati di corredo al software (collettivamente denominati il "Software") vengono concessi in licenza all'utente da Garmin e da terzi licenziatari esclusivamente per uso personale, non commerciale.
Garmin non trasferisce all'utente alcuna titolarità sul Software.
L'utente non può distribuire o utilizzare in altro modo il Software né decompilare, decodificare, disassemblare o convertire in formato leggibile il Software.
FATTO SALVO QUANTO DIVERSAMENTE ED ESPRESSAMENTE SPECIFICATO ALTROVE, GARMIN NON RICONOSCE ALCUNA GARANZIA RELATIVAMENTE AL SOFTWARE, COMPRESE, A TITOLO ESEMPLIFICATIVO, TUTTE LE GARANZIE, ESPRESSE, IMPLICITE O DI LEGGE, DI COMMERCIABILITÀ, IDONEITÀ PER UNO SCOPO SPECIFICO, TITOLARITÀ E NON VIOLAZIONE.
GARMIN NON SARÀ RESPONSABILE PER ALCUNA (1) INESATTEZZA O ERRORE DEL SOFTWARE; (2) PERDITA O DANNO (COMPRESI, SENZA LIMITAZIONI, DANNI CONSEQUENZIALI, INDIRETTI, INCIDENTALI, SPECIALI O ESEMPLARI) DERIVANTI DAL DOWNLOAD O DALL'USO DEL SOFTWARE O CAUSATI DA TALE INACCURATEZZA, ERRORE O DANNO DEL SOFTWARE.
QUALORA UNA DELLE CLAUSOLE DI CUI SOPRA NON SIA VALIDA AI SENSI DELLA NORMATIVA VIGENTE, LA RESPONSABILITÀ DI GARMIN SARÀ LIMITATA ALLA MISURA MASSIMA CONSENTITA DALLA LEGGE.
Forum pubblici e comunicazioni
Per "Forum pubblico" si intende un'area, un sito o una funzionalità offerta come parte di un Sito Garmin che consente agli utenti di inviare il contenuto ("Contributi utente") per renderlo visibile a uno o più utenti dei Siti Garmin, compresi, ad esempio, le aree messaggi, i forum, gli ambienti di comunità sociale, le pagine di conversazione o i blog.
L'utente accetta che i Forum pubblici e le funzionalità ivi offerte sono comunicazioni a uso pubblico e non privato e l'utente non ha alcuna aspettativa di privacy in relazione a qualsiasi Contributo utente in un Forum pubblico.
La Società non può garantire la sicurezza di informazioni che l'utente decide di divulgare attraverso tali mezzi di comunicazione: l'utente effettua tali divulgazioni volontariamente e a proprio rischio.
È necessario ricorrere alle comuni norme di buonsenso durante la pubblicazione delle informazioni, delle osservazioni o di altro contenuto riguardante altri utenti, provider di servizi, Garmin o terze parti.
L'utente è ritenuto responsabile per i danni causati ad altri utenti, a Garmin o a terzi, imputabili a commenti, osservazioni o altre informazioni o contenuto diffamatorio o perseguibile legalmente, pubblicato su un Sito Garmin.
Garmin non è responsabile di eventuali Contributi utente, anche nel caso in cui un Contributo utente sia diffamatorio o in altro modo perseguibile legalmente.
L'utente è e rimane l'unico responsabile dei Contributi utente che distribuisce su o attraverso un Sito Garmin su qualsiasi Forum pubblico e delle conseguenze di tale pubblicazione.
La società non è vincolata da alcun obbligo di monitoraggio dei Forum pubblici.
L'utente sarà l'unico responsabile per gli eventuali danni derivanti dalla violazione di copyright, diritti di proprietà o qualsiasi altro danno imputabile a un Contributo utente.
Inviando materiale a un Sito Garmin, l'utente automaticamente garantisce che il titolare del materiale ha espressamente accettato di concedere a Garmin i diritti e la licenza a titolo gratuito, perpetui, irrevocabili e non esclusivi per utilizzare, riprodurre, modificare, adattare, pubblicare, tradurre e distribuire tale materiale (integralmente o in parte) in tutto il mondo e/o di incorporare tale materiale in altri prodotti in qualsiasi forma o tramite qualsiasi mezzo o tecnologia già nota o ancora da sviluppare per l'intera durata di eventuali copyright o di altri diritti che possano sussistere in tale materiale.
L'utente inoltre consente ad altri utenti di accedere, visualizzare, memorizzare o riprodurre il materiale per uso personale.
Con il presente documento l'utente concede a Garmin il diritto di modificare, copiare, pubblicare e distribuire qualsiasi materiale reso disponibile su qualsiasi Sito Garmin.
L'utente prende atto che l'utilizzo di qualsiasi Contributo utente pubblicato su un Forum pubblico avviene a suo totale rischio.
La Società, ad esempio, non è in alcun modo responsabile né approva le opinioni, i consigli o i suggerimenti pubblicati o inviati dagli utenti su un Forum pubblico e declina specificamente tutte e ogni responsabilità in riferimento a quanto specificato.
Garmin, inoltre, non conferma né verifica i requisiti, la formazione o le competenze degli utenti o le informazioni pubblicate su un Forum pubblico.
Pertanto, Garmin consiglia di prestare attenzione e di esercitare il buonsenso e il senso comune durante l'utilizzo di un Sito Garmin o di un Forum pubblico.
Regole di condotta: l'utente si impegna a non inviare alcun Contributo utente su un Sito Garmin che sia:
    diffamatorio, offensivo, molesto, minaccioso o che violi il diritto alla privacy di un'altra persona;
    fazioso, ingiurioso, offensivo a sfondo razziale o diversamente offensivo;
    violento, volgare, osceno, pornografico o diversamente esplicito dal punto di vista sessuale o che possa ragionevolmente danneggiare qualsiasi persona fisica o giuridica;
    illegale o che incoraggi o promuova attività illecite ovvero la discussione di attività illecite con l'intento di commetterle, incluso un Contributo utente che sia o rappresenti un tentativo di dedicarsi a pedopornografia, atti persecutori, aggressione a scopi sessuali, frode, traffici di materiali osceni o rubati, traffico e/o abuso di droga, molestie, furto o associazione a delinquere;
    infranga o violi i diritti di terzi, inclusi: (a) i diritti relativi al copyright, al brevetto, al marchio, al segreto commerciale o altri diritti proprietari o contrattuali; (b) il diritto alla privacy (nello specifico, l'utente non deve divulgare alcun tipo di informazione personale di altri senza esplicito consenso) o alla pubblicità; o (c) i vincoli di riservatezza;
    riguardi questioni commerciali o aziendali o che pubblicizzi o offra la vendita di prodotti, servizi o altro (a scopo di lucro o meno) o che solleciti altri a farlo (incluse le sollecitazioni di contributi o donazioni);
    contenga un virus o altro componente dannoso o che manometta, comprometta o danneggi in altro modo i Siti Garmin o le reti collegate o che interferisca in altro modo con l'impiego o il godimento dei Siti Garmin da parte di persone fisiche o giuridiche;
        (a) non sia generalmente pertinente all'argomento o al tema designato del Forum pubblico rilevante; (b) violi qualsiasi restrizione specifica applicabile a un Forum pubblico, incluse le restrizioni e le procedure relative alla durata; o (c) sia antisociale, deleterio o distruttivo, inclusi "flaming", "spamming", "flooding", "trolling" e "griefing", così come questi termini sono comunemente intesi e utilizzati in Internet; o
        sia falso o fuorviante.
Non possiamo garantire, e non garantiamo, che gli altri utenti agiscano conformemente alle Regole di condotta di cui sopra o alle altre disposizioni dei presenti Termini di utilizzo e, in virtù dei termini reciprocamente stipulati tra Garmin e l'utente, questi si assume tutti i rischi di danni o lesioni personali risultanti da tale mancanza di conformità.
Garmin si riserva il diritto, ma declina qualsiasi obbligo o responsabilità, di rifiutare la pubblicazione, la comunicazione o la rimozione di qualsiasi Contributo utente da un Sito Garmin che violi i presenti Termini di utilizzo (comprese le Regole di condotta).
Account
Alcuni servizi sui Siti Garmin consentono o richiedono la creazione di un account per partecipare ad attività o per ottenere ulteriori vantaggi.
L'utente accetta di fornire, mantenere e aggiornare informazioni personali veritiere, esatte, attuali e complete, come richiesto dalle procedure di registrazione (i "Dati registrati").
L'utente si impegna a non assumere l'identità di alcun'altra persona fisica o giuridica o dichiarare il falso sulla sua identità o affiliazione con alcun'altra persona fisica o giuridica, incluso l'utilizzo del nome utente, della password o di altre informazioni relative all'account di un'altra persona o del nome, delle preferenze, della voce, dell'immagine o della fotografia di un'altra persona.
L'utente accetta inoltre di comunicare tempestivamente all'indirizzo webmaster@garmin.com qualsiasi utilizzo non autorizzato del proprio nome utente, password o altre informazioni relative all'account o qualsiasi altra violazione della sicurezza di cui l'utente sia venuto a conoscenza, che implichi qualsiasi Sito Garmin o a esso collegata.
Garmin si riserva di sospendere o disattivare l'account e la possibilità di utilizzare un Sito Garmin o parte di esso in caso di mancata conformità ai presenti Termini di utilizzo o ai termini speciali relativi a un particolare servizio.
Responsabilità di Garmin
Garmin non fornisce alcuna garanzia sull'accuratezza, l'affidabilità, l'integrità o la puntualità del Contenuto o sui risultati che è possibile ottenere utilizzando i Siti Garmin e il Contenuto.
Qualsiasi utilizzo dei Siti Garmin e del Contenuto è a totale rischio dell'utente.
I Siti Garmin vengono modificati periodicamente e le modifiche possono essere apportate in qualsiasi momento.
Parte del Contenuto dei Siti Garmin può essere fornito da terze parti e Garmin non può essere ritenuta responsabile del Contenuto fornito da terzi.
GARMIN NON GARANTISCE CHE IL FUNZIONAMENTO DEI SITI GARMIN SIA PRIVO DI ERRORI, NÉ CHE I SITI GARMIN O I RELATIVI SERVER SIANO PRIVI DI VIRUS O ALTRI FILE DANNOSI.
QUALORA L'UTILIZZO DEI SITI GARMIN O DEL CONTENUTO CAUSASSE LA NECESSITÀ DI RIPARARE O SOSTITUIRE UN'APPARECCHIATURA O LA PERDITA DI PROFITTI O DI DATI, GARMIN NON SARÀ RESPONSABILE DEI COSTI ASSOCIATI.
I SITI GARMIN E IL CONTENUTO VENGONO FORNITI "COSÌ COME SONO" SENZA GARANZIE DI ALCUN TIPO.
GARMIN NEGA, NELLA MISURA MASSIMA CONSENTITA DALLE NORMATIVE IN VIGORE, TUTTE LE GARANZIE, INCLUSE, SENZA ALCUNA LIMITAZIONE, LA GARANZIA DI COMMERCIABILITÀ, NON VIOLAZIONE DI DIRITTI PROPRIETARI O DI TERZE PARTI E LA GARANZIA DI IDONEITÀ A UNO SCOPO SPECIFICO.
Negazione di responsabilità per danni specifici
L'utente si assume tutti i rischi legati all'utilizzo dei Siti Garmin.
Se l'utente non è soddisfatto del Contenuto o di altri contenuti dei Siti Garmin oppure dei presenti Termini e condizioni, l'unico rimedio sarà la sospensione dell'utilizzo dei Siti Garmin.
IN NESSUN CASO GARMIN O EVENTUALI TERZE PARTI MENZIONATE NEI SITI GARMIN POTRANNO ESSERE RITENUTE RESPONSABILI DI DANNI DI QUALSIASI NATURA (INCLUSI, SENZA ALCUNA LIMITAZIONE, DANNI INCIDENTALI, ESEMPLARI E CONSEQUENZIALI, PERDITA DI PROFITTI O DANNI DERIVANTI DA PERDITA DI DATI O DA INTERRUZIONE DELLE ATTIVITÀ COMMERCIALI) DERIVANTI DALL'USO O DALL'IMPOSSIBILITÀ DI UTILIZZARE I SITI GARMIN E IL CONTENUTO, IN BASE A GARANZIA, CONTRATTO, COLPA O ALTRA TEORIA LEGALE, E ANCHE NEL CASO IN CUI GARMIN SIA STATA AVVISATA DELLA POSSIBILITÀ DI TALI DANNI.
IN ALCUNE GIURISDIZIONI NON È CONSENTITA L'ESCLUSIONE O LA LIMITAZIONE DI DANNI INCIDENTALI O CONSEQUENZIALI E PERTANTO LE LIMITAZIONI E LE ESCLUSIONI SOPRA RIPORTATE POTREBBERO NON ESSERE VALIDE IN CASI SPECIFICI E SARANNO APPLICATE NELLA MISURA MASSIMA CONSENTITA DALLE NORMATIVE IN VIGORE.
Collegamenti ad altri siti
I Siti Garmin possono contenere collegamenti a siti Web di terze parti mantenuti da altri.
I collegamenti a tali siti Web di terze parti vengono forniti unicamente per motivi di praticità; la presenza di tali collegamenti non costituisce approvazione del relativo contenuto da parte di Garmin.
Garmin non è responsabile per il contenuto dei siti Web di terze parti collegati e non fornisce alcun tipo di garanzia per il contenuto o l'accuratezza dei materiali ivi presenti o le prassi di riservatezza di tali terze parti.
L'accesso ai siti Web di terze parti collegati è interamente a rischio dell'utente.
Applicazioni di terzi
Sui Siti Garmin è possibile scaricare applicazioni sviluppate da terzi.
Garmin non è responsabile e non fornisce alcuna garanzia relativa al contenuto né alla funzionalità delle applicazioni di terzi né alle procedure di privacy di tali sviluppatori terzi.
Se si decide di scaricare e utilizzare le applicazioni di terzi, tali procedure sono interamente a rischio dell'utente.
Indennità
L'utente accetta di difendere, risarcire e tutelare Garmin, nonché i rispettivi funzionari, direttori, dipendenti e agenti, da e contro eventuali richieste di risarcimento, azioni legali o richieste, incluse, senza alcuna limitazione e in misura ragionevole, spese legali e contabili associate o derivanti dalla violazione da parte dell'utente dei presenti Termini di utilizzo.
Controllo delle esportazioni
Gli Stati Uniti e alcuni altri paesi controllano l'esportazione di prodotti e informazioni.
L'utente accetta di conformarsi a tali restrizioni e di non esportare o riesportare il Contenuto in paesi o a individui proibiti dalle normative sul controllo delle esportazioni.
Scaricando il Contenuto, l'utente conferma di non trovarsi in uno dei paesi in cui tali esportazioni sono vietate e di non essere incluso nella Table of Denial Orders del Dipartimento del Commercio degli Stati Uniti o nell'elenco delle entità con designazione speciale (Specially Designated Nationals).
L'utente ha la responsabilità di conformarsi alle normative previste dalla giurisdizione locale in materia di importazioni, esportazioni o riesportazioni del Contenuto.
Politica sul copyright
Garmin rispetta i diritti di proprietà intellettuale altrui.
Rientra nella politica di Garmin, a propria discrezione e se opportuno, l'annullamento degli account degli utenti che possono violare o violare ripetutamente i copyright di terze parti.
Per inviare una notifica di violazione del copyright a Garmin, inviare una notifica conforme al "DMCA" (Digital Millennium Copyright Act), fornendo all'agente di copyright specificato di seguito le seguenti informazioni per iscritto:
    Una firma fisica o elettronica di una persona autorizzata ad agire per conto del proprietario di un diritto esclusivo che è stato presumibilmente violato.
    L'identificazione del lavoro protetto da copyright che è stato dichiarato violato o, in caso di più lavori protetti da copyright che si trovano su un unico sito online e che sono coperti da una singola notifica, un elenco rappresentativo di tali lavori.
    L'identificazione del materiale che si ritiene all'origine della violazione oppure correlato ad attività lesive di tali diritti e che deve essere rimosso o reso non più disponibile per l'accesso, nonché le informazioni sufficienti per consentire al provider del servizio di individuare il materiale.
    Le informazioni sufficienti per consentire al provider del servizio di contattare chi ha inviato la notifica, quali un indirizzo, un numero di telefono e, se disponibile, un indirizzo di posta elettronica.
    Una dichiarazione della parte che ha inviato la notifica in cui si afferma in buona fede che l'uso del materiale secondo le modalità della denuncia non è autorizzato dal titolare del copyright, dal suo agente o dalla legge.
    Una dichiarazione che afferma che le informazioni contenute nella notifica sono accurate e che, pena l'accusa di falsa testimonianza, la parte che ha inviato la notifica è autorizzata ad agire per conto del proprietario di un diritto esclusivo che è stato presumibilmente violato.
L'utente prende atto che, qualora non osservi i requisiti descritti nel paragrafo precedente, le informazioni DMCA potrebbero non essere valide.
Vedere l'articolo 17 dell'U.S.C. par.
512 per ulteriori informazioni sul DMCA e sulle notifiche del DMCA.
È possibile contattare il nostro Agente designato a ricevere notifica di presunta violazione nei seguenti modi:
Tramite e-mail: copyright@garmin.com
Tramite posta:
DMCA Designated Agent
Attn: Legal Department
Garmin International, Inc.
1200 East 151st Street
Olathe, KS 66062
Generale
Fatta eccezione per i casi indicati in questo paragrafo, tutte le questioni legali derivanti da o associate all'uso dei Siti Garmin verranno interpretate in conformità a e determinate dalle normative dello stato del Kansas applicabili ai contratti stipulati ed eseguiti nello stato del Kansas, indipendentemente dai conflitti con i principi di legge.
Utilizzando un Sito Garmin, l'utente accetta che il tribunale competente per eventuali richieste di risarcimento o cause legali derivanti dall'uso del Sito Garmin sia esclusivamente il tribunale distrettuale del Kansas o qualsiasi corte di giustizia dello stato del Kansas con sede nella contea di Johnson.
Con il presente documento, l'utente rinuncia irrevocabilmente, nella misura massima consentita dalla legge, a sollevare eventuali obiezioni che potrebbero insorgere ora o in seguito in tale sede, nonché a eventuali richieste di risarcimento derivanti da tale procedimento.
Se l'utente non è un cittadino degli Stati Uniti; (b) non risiede negli Stati Uniti; (c) non accede al sito Garmin dagli Stati Uniti; ed (d) è un cittadino di uno dei Paesi riportati di seguito, accetta che qualsiasi controversia o rivendicazione derivante da questi Termini di utilizzo sarà disciplinata dalle normative in vigore illustrate nel seguente documento, indipendentemente da qualsiasi conflitto con i termini di legge.
L'utente accetta inoltre di sottoporsi irrevocabilmente alla giurisdizione dei tribunali di stato, provincia o del paese indicati di seguito le cui leggi regolano:
Se l'utente è un cittadino di:
Un paese dell'Unione europea
Normativa vigente e forum:
Normative inglesi; Londra, Inghilterra.
Per reclami o ulteriori informazioni, è possibile contattare il fornitore per iscritto presso Garmin International, Inc.,
1200 East 151st Street, Olathe, Kansas 66062, Stati Uniti d'America, per telefono al numero (913) 397-8200 (chiedendo del Webmaster) o tramite e-mail all'indirizzo webmaster@garmin.com.
