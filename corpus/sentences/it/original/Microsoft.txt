Data di pubblicazione: 1 aprile 2021
Data di entrata in vigore: 15 giugno 2021
PrintStampa
Contratto di Servizi Microsoft
Le presenti condizioni (“Condizioni”) disciplinano l’utilizzo dei prodotti consumer, dei siti Web e dei servizi Microsoft elencati nella parte finale del documento qui (#serviceslist) (i “Servizi”).
Fornendo l’opportunità di sottoscrivere, utilizzare e/o ordinare i Servizi, Microsoft presenta un’offerta all’Utente.
L’Utente accetta le presenti Condizioni creando un account Microsoft, utilizzando i Servizi o continuando a utilizzarli dopo avere ricevuto una comunicazione relativa alla modifica delle medesime.
L’Utente è tenuto a leggere, stampare e salvare una copia delle presenti Condizioni per riferimento, in quanto tale operazione di salvataggio non verrà effettuata da Microsoft.
Qualora l'Utente sia una microimpresa, un'azienda di piccole dimensioni o un'organizzazione no profit, dovrà prendere visione dell'Articolo 15 relativo alla rinuncia dei diritti ai quali sarebbe altrimenti soggetto ai sensi del Codice Europeo delle Comunicazioni Elettroniche.
Diritto alla Protezione dei Dati Personali dell’Utente
1.
Privacy dell’Utente.
Microsoft protegge la privacy dell’Utente.
L’Utente dovrà leggere l’Informativa sulla Privacy di Microsoft (https://go.microsoft.com/fwlink/?LinkId=521839) (l’“Informativa sulla Privacy”) poiché descrive i tipi di dati che Microsoft raccoglie tramite l’Utente e i suoi dispositivi (“Dati”), la relativa modalità di trattamento e i fondamenti giuridici che sono alla base del trattamento.
Nell’Informativa sulla Privacy viene inoltre descritto il modo in cui Microsoft utilizza il contenuto dell’Utente, ovvero le comunicazioni con altri utenti, i post inviati dall’Utente a Microsoft tramite i Servizi e i file, le foto, i documenti, l’audio, le opere digitali, le dirette in streaming e i video caricati, archiviati, trasmessi o condivisi dall’Utente attraverso i Servizi (“Contenuto dell’Utente”).
Contenuto dell’Utente
2.
Contenuto dell’Utente.
Molti Servizi Microsoft consentono all’Utente di archiviare o condividere il Contenuto dell’Utente o di ricevere materiale da altri.
Microsoft non reclama la titolarità del Contenuto dell’Utente.
Il Contenuto dell’Utente resta di proprietà dell’Utente, il quale ne è responsabile.
a. Quando l’Utente condivide il Contenuto dell’Utente con altri, è consapevole che tali altri potranno essere in grado di, a livello mondiale, utilizzare, salvare, registrare, riprodurre, trasmettere, condividere e visualizzare tale contenuto per lo scopo per il quale l’Utente lo ha reso disponibile sui Servizi in modo gratuito.
Per non concedere ad altri tale facoltà, l’Utente non dovrà utilizzare i Servizi per condividere il Contenuto.
L’Utente dichiara e garantisce che, per la durata delle presenti Condizioni, disporrà di tutti i diritti necessari relativi al Contenuto dell’Utente caricato, archiviato o condiviso su o tramite i Servizi e che la raccolta, l’utilizzo e la conservazione del Contenuto dell’Utente tramite i Servizi non violeranno alcuna legge o alcun diritto di terzi.
Microsoft consiglia vivamente all’Utente di effettuare copie di backup periodiche del proprio Contenuto.
Microsoft non può essere ritenuta responsabile del Contenuto dell’Utente o del materiale caricato, archiviato o condiviso da terzi mediante i Servizi Microsoft.
b. Nella misura necessaria per erogare i Servizi all’Utente e a terzi (tra cui l’eventuale modifica di dimensioni, forma o formato del Contenuto dell’Utente al fine di migliorarne l’archiviazione o la visualizzazione), proteggere l’Utente e i Servizi e migliorare i prodotti e i servizi Microsoft, l’Utente concede a Microsoft una licenza internazionale e gratuita relativamente alla proprietà intellettuale per l’utilizzo del Contenuto dell’Utente, ad esempio ai fini della duplicazione, conservazione, trasmissione, riformattazione, distribuzione tramite strumenti di comunicazione e visualizzazione del Contenuto dell’Utente nell’ambito dei Servizi.
Qualora venga pubblicato dall’Utente in aree del Servizio disponibili online pubblicamente o senza limitazioni, il Contenuto dell’Utente potrà essere visualizzato in dimostrazioni o materiale promozionale del Servizio.
Alcuni dei Servizi sono sostenuti dalla pubblicità.
Controlli sul modo in cui Microsoft personalizza la pubblicità sono disponibili alla pagina https://choice.live.com.
Microsoft non utilizza ciò che l’Utente afferma in messaggi e-mail, chat, videochiamate o messaggi vocali né usa documenti, foto o altri file personali dell’Utente per creare pubblicità destinata all’Utente.
I criteri relativi alla pubblicità vengono trattati in dettaglio nell’Informativa sulla Privacy.
Torna all'inizioInizio pagina
Codice di Comportamento
3.
Codice di Comportamento.
a. Non è consentito l’utilizzo di contenuto, materiale o azioni che violino le presenti Condizioni.
Accettando le presenti Condizioni, l’Utente ha l’obbligo di attenersi alle seguenti regole:
i. Non effettuare azioni illegali.
ii.
Non impegnarsi in attività che sfruttino, nuocciano o minaccino di nuocere i bambini.
iii.
Non inviare posta indesiderata né impegnarsi in attività di phishing.
Posta indesiderata indica messaggi e-mail in blocco, post, richieste di contatto, SMS, messaggi istantanei o comunicazioni simili in formato elettronico non desiderate.
Phishing indica l’invio di e-mail o altre comunicazioni simili in formato elettronico per indurre in modo fraudolento o illegale i destinatari a rivelare dati personali o sensibili, quali password, date di nascita, codici fiscali, numeri di passaporto, dati della carta di credito, informazioni finanziarie o altri dati sensibili, oppure per ottenere l’accesso ad account o record, l’esfiltrazione di documenti o altri dati sensibili, pagamenti e/o vantaggi finanziari.
iv.
Non utilizzare né visualizzare pubblicamente i Servizi per condividere contenuto o altro materiale inappropriato, che implichi ad esempio nudità, molestie, pornografia, linguaggio offensivo, violenza grafica o attività criminale.
v. Non impegnarsi in attività fraudolente, false o fuorvianti, ad esempio per estorcere denaro sotto mentite spoglie, impersonare un altro utente, manipolare i Servizi per incrementare il numero di giochi o manipolare le classifiche, le valutazioni o i commenti.
vi.
Non eludere intenzionalmente alcuna limitazione relativa all’accesso o alla disponibilità dei Servizi.
vii.
Non impegnarsi in attività che siano dannose per se stesso, i Servizi o per altri utenti, ad esempio trasmissione di virus, stalking, pubblicazione di contenuto relativo ad attività terroristiche o estremismo violento, espressioni di odio o sollecitazioni alla violenza nei confronti di altri utenti.
viii.
Non violare i diritti di altri utenti, ad esempio tramite la condivisione non autorizzata di musica o altro materiale protetto da copyright, la rivendita o altra distribuzione di fotografie o mappe di Bing.
ix.
Non impegnarsi in attività che violino il diritto alla protezione dei dati personali di altri utenti.
x. Non aiutare altri utenti a infrangere tali regole.
b. Validità delle Disposizioni Contrattuali.
Microsoft si riserva il diritto di rifiutare il Contenuto dell’Utente qualora superi i limiti relativi a dimensioni di file e archiviazione consentiti ai sensi delle presenti Condizioni.
Inoltre, qualora l’Utente violi eventuali obbligazioni di cui al precedente Articolo 3.a o in altro modo violi in maniera sostanziale le presenti Condizioni, Microsoft intraprenderà azioni a suo carico, tra cui, a titolo esemplificativo, l’interruzione dei Servizi o la chiusura immediata dell’account Microsoft per giusta causa oppure il blocco della consegna di una comunicazione (ad esempio, un messaggio e-mail, la condivisione di un file o un messaggio istantaneo) inviata o ricevuta tramite i Servizi.
Microsoft si riserva inoltre il diritto di rimuovere o bloccare il Contenuto dell’Utente dai Servizi in qualsiasi momento, qualora ritenga che tale Contenuto possa violare la legge applicabile o le presenti Condizioni.
Durante le indagini relative alle presunte violazioni delle presenti Condizioni, Microsoft di riserva il diritto di analizzare il Contenuto dell’Utente al fine di risolvere il problema.
Tuttavia, Microsoft non potrà monitorare tutti i Servizi né tenterà di farlo.
c. Applicazione ai Servizi Xbox.
L’Utente dovrà fare clic qui (https://go.microsoft.com/fwlink/?linkid=868531) per ulteriori informazioni su come il presente Codice di Comportamento si applichi ai giochi, alle applicazioni, ai servizi e al contenuto del servizio online Xbox, di Xbox Game Pass, Games for Windows Live e Xbox Games Studios forniti da Microsoft.
La violazione del Codice di Comportamento in seguito all’utilizzo dei Servizi Xbox (definiti nell’Articolo 13.a.i) potrà avere come conseguenza la sospensione della partecipazione ai Servizi Xbox oppure l’esclusione dalla partecipazione agli stessi, inclusa la revoca delle licenze per l’utilizzo del contenuto, la decadenza dell’abbonamento Xbox Gold e la perdita dei saldi degli account Microsoft associati all’account.
Torna all'inizioInizio pagina
Utilizzo dei Servizi e del Supporto
4.
Utilizzo dei Servizi e Supporto.
a. Account Microsoft.
Per utilizzare molti dei Servizi, l’Utente dovrà disporre di un account Microsoft.
L’account Microsoft consente all’Utente di accedere a prodotti, siti Web e servizi forniti da Microsoft e da alcuni partner Microsoft.
i. Creazione di un Account.
L’Utente può creare un account Microsoft registrandosi online.
L’Utente accetta di non utilizzare informazioni false, non accurate o ingannevoli al momento della registrazione all’account Microsoft.
In alcuni casi è possibile che un account Microsoft sia stato ceduto all’Utente da terzi, ad esempio dal relativo Provider di Servizi Internet.
In tali casi, il terzo potrà vantare diritti aggiuntivi sull’account dell’Utente, ad esempio la possibilità di accedere o eliminare l’account Microsoft.
L’Utente potrà prendere visione di eventuali condizioni aggiuntive fornite dal terzo, in quanto Microsoft non detiene alcuna responsabilità in relazione ad esse.
Qualora l’Utente crei un account Microsoft per conto di una persona giuridica, ad esempio la propria azienda o il proprio datore di lavoro, dichiara di avere l’autorità legale per vincolare tale persona giuridica alle presenti Condizioni.
L’Utente non può trasferire le credenziali del proprio account Microsoft a un altro utente o a un’altra persona giuridica.
Per proteggere il proprio account, l’Utente dovrà mantenere riservati i dettagli relativi al proprio account e la propria password.
L’Utente è responsabile di tutte le attività che svolge con il proprio account Microsoft.
ii.
Utilizzo dell’Account.
L’Utente dovrà utilizzare il proprio account Microsoft per mantenerlo attivo.
Per mantenere attivo il proprio account Microsoft e i Servizi associati, l’Utente dovrà pertanto accedervi almeno una volta ogni due anni, a meno che non venga stabilito un periodo più lungo nel criterio relativo all’attività dell’account Microsoft all’indirizzo https://go.microsoft.com/fwlink/p/?linkid=2086738 o in un’offerta per una parte a pagamento dei Servizi oppure in base a disposizioni di legge diverse.
Qualora l’Utente non effettui l’accesso durante tale periodo di tempo, l’account Microsoft verrà considerato inattivo e verrà chiuso.
Informazioni sulle conseguenze correlate a un account Microsoft chiuso sono disponibili all’Articolo 4.a.iv.2.
L’Utente dovrà accedere alla cartella Posta in arrivo di Outlook.com e a OneDrive (separatamente) almeno una volta in un anno; in caso contrario, Microsoft chiuderà la cartella Posta in arrivo di Outlook.com e lo spazio di archiviazione OneDrive dell’Utente.
L’Utente dovrà accedere ai Servizi Xbox almeno una volta ogni cinque anni per mantenere il gamertag associato al proprio account Microsoft.
In caso di ragionevole sospetto da parte di Microsoft che l’account Microsoft dell’Utente rischi di essere utilizzato da terzi in modo fraudolento (ad esempio, in seguito a una violazione dell’account), Microsoft potrà sospendere l’account fino a quando l’Utente non potrà reclamarne la titolarità.
In base alla natura del compromesso, è possibile che Microsoft debba disabilitare l’accesso a una parte o a tutto il Contenuto dell’Utente.
In caso di problemi di accesso all’account Microsoft, l’Utente potrà visitare il sito Web all’indirizzo (https://go.microsoft.com/fwlink/?LinkId=238656).
iii.
Bambini e Account.
Creando un account Microsoft o utilizzando i Servizi, l’Utente accetta e acconsente di essere vincolato dalle presenti Condizioni e dichiara di avere raggiunto la “maggiore età” nel Paese in cui vive oppure un genitore o il tutore legale accetta di essere vincolato dalle presenti condizioni per conto dell’Utente.
Qualora l’Utente non sappia se ha raggiunto la maggiore età nel suo Paese di residenza o non comprenda il presente Articolo, non dovrà procedere con la creazione di un account Microsoft prima di avere chiesto assistenza al genitore o al tutore.
Qualora l’Utente sia il genitore o il tutore di un minore, l’Utente e il minore accettano le presenti Condizioni e acconsentono a essere vincolati dalle medesime.
L’Utente ha inoltre la responsabilità di controllare il minore durante l’utilizzo dell’account Microsoft o dei Servizi, inclusi gli acquisti, sia nel caso in cui l’account del minore sia già attivo sia nel caso in cui venga creato in un secondo momento.
iv.
Chiusura dell’Account dell’Utente.
1.
Oltre ai diritti di annullamento indicati all’Articolo “Criteri di Rimborso” che segue (Articolo 9.g), l’Utente potrà annullare Servizi specifici o chiudere il proprio account Microsoft in qualsiasi momento e per qualsiasi motivo.
Per chiudere il proprio account Microsoft, l’Utente dovrà accedere all’indirizzo https://go.microsoft.com/fwlink/p/?linkid=618278.
Quando l'Utente chiede la chiusura del proprio account Microsoft, può scegliere che venga attivato lo stato di sospensione per 30 o 60 giorni qualora dovesse cambiare idea.
Al termine di tale periodo di 30 o 60 giorni, l’account Microsoft verrà chiuso.
Per informazioni dettagliate sulle conseguenze della chiusura del proprio account Microsoft, l’Utente potrà fare riferimento all’Articolo 4.a.iv.2 riportato di seguito.
Qualora l’Utente riacceda al proprio account Microsoft durante il periodo di sospensione, l’account verrà riattivato.
2.
Qualora l’account Microsoft dell’Utente venga chiuso (dall’Utente o da Microsoft), accadrà quanto segue: in primo luogo, il diritto dell’Utente di utilizzare l’account Microsoft per accedere ai Servizi decadrà immediatamente.
In secondo luogo Microsoft eliminerà i Dati o il Contenuto dell’Utente associato all’account Microsoft o in altro modo ne rimuoverà l’associazione dall’Utente e dal relativo account Microsoft, a meno che non sia richiesto per legge che entrambi vengano conservati, restituiti o trasferiti all’Utente o a un terzo indicato dall’Utente.
È pertanto possibile che l’Utente non sia più in grado di accedere ai Servizi (o al Contenuto dell’Utente in essi archiviato) che richiedono un account Microsoft.
L’Utente dovrà disporre di un piano di backup periodico.
Infine, l’Utente potrà perdere l’accesso ai prodotti acquistati.
b. Account di Lavoro o Scuola.
L’Utente può accedere a determinati servizi Microsoft utilizzando l’indirizzo e-mail di lavoro o di scuola.
In tal caso, l’Utente accetta che al titolare del dominio associato all’indirizzo di posta elettronica possa essere comunicata l’esistenza dell’account Microsoft dell’Utente e delle relative sottoscrizioni associate.
Accetta inoltre che il titolare del dominio possa controllare e gestire l’account e accedere e trattare i Dati dell’Utente, incluso il contenuto delle comunicazioni e dei file dell’Utente, e che Microsoft possa comunicare al titolare del dominio un’eventuale violazione dell’account o dei Dati.
L’Utente accetta inoltre che l’utilizzo dei servizi Microsoft possa essere soggetto a contratti che Microsoft ha stipulato con l’Utente o con la relativa organizzazione e che le presenti Condizioni possano non applicarsi.
Qualora l’Utente disponga già di un account Microsoft e utilizzi un indirizzo e-mail di lavoro o di scuola specifico per accedere ai Servizi disciplinati dalle presenti Condizioni, è possibile che gli venga chiesto di aggiornare l’indirizzo e-mail associato al proprio account Microsoft per continuare ad accedere a tali Servizi.
c. Apparecchiature Supplementari/Piani Dati.
Ai fini dell’utilizzo di molti dei Servizi, è richiesta una connessione Internet e/o un piano dati/cellulare.
Potrebbe anche essere necessario disporre di apparecchiature supplementari, quali auricolare, fotocamera o microfono.
L’Utente ha la responsabilità di disporre di tutte le connessioni, le attrezzature e/o tutti i piani necessari per utilizzare i Servizi e di pagare i corrispettivi addebitati dai fornitori delle connessioni, delle attrezzature e dei piani.
Tali corrispettivi sono da ritenersi in aggiunta a quelli eventualmente dovuti a Microsoft per i Servizi e non verranno rimborsati da Microsoft all’Utente.
L’Utente potrà rivolgersi ai propri fornitori al fine di determinare se alcuni di tali corrispettivi sono applicabili al suo caso.
d. Comunicazioni sul Servizio.
Qualora sia necessario fornire informazioni importanti su un Servizio utilizzato dall’Utente, Microsoft invierà all’Utente comunicazioni sul Servizio e qualsivoglia altra informazione necessaria per legge.
Qualora l’Utente comunichi a Microsoft l’indirizzo di posta elettronica o il numero di telefono associato al proprio account Microsoft, Microsoft potrà inviargli le comunicazioni sul Servizio tramite posta elettronica o SMS (messaggio di testo).
Potrà utilizzare il numero anche per verificare l’identità dell’Utente prima di procedere con la registrazione e il controllo degli acquisti.
Microsoft potrà inoltre inviare all’Utente comunicazioni sul Servizio in altro modo, ad esempio tramite messaggi interni ai prodotti.
Per le comunicazioni ricevute tramite SMS potrebbero essere applicati costi relativi al traffico dati o ai messaggi.
Microsoft consiglia di monitorare e mantenere l’indirizzo di posta elettronica specificato.
Qualora l’Utente non dia il proprio consenso alla ricezione di comunicazioni in formato elettronico, dovrà interrompere l’utilizzo dei Servizi.
e. Supporto.
L’assistenza clienti per alcuni Servizi è disponibile all’indirizzo https://support.microsoft.com.
Alcuni Servizi potranno anche offrire assistenza ai clienti aggiuntiva o separata, in conformità alle condizioni disponibili all’indirizzo https://www.microsoft.com/support-service-agreement, salvo quanto diversamente specificato.
L’assistenza potrebbe non essere disponibile per le versioni beta o in anteprima di funzionalità o Servizi.
Qualora l’Utente risieda in Europa, può presentare il problema anche alla piattaforma per la Risoluzione Online delle Controversie dell’Unione Europea (https://ec.europa.eu/consumers/odr); dovrà utilizzare MSODR@microsoft.com solo sul modulo del reclamo e non per altri scopi.
f. Cessazione dei Servizi dell’Utente.
Qualora i Servizi dell’Utente vengano annullati (sia dall’Utente stesso che da Microsoft), in primo luogo il diritto dell’Utente di accedervi decade immediatamente e la licenza per l’uso del software ad essi correlato viene risolta.
In secondo luogo Microsoft eliminerà i Dati o il Contenuto dell’Utente associato al Servizio dell’Utente o in altro modo ne rimuoverà l’associazione dall’Utente e dal relativo account Microsoft, a meno che non sia richiesto per legge che entrambi vengano conservati, restituiti o trasferiti all’Utente o a un terzo indicato dall’Utente.
È pertanto possibile che l’Utente non sia più in grado di accedere ai Servizi (o al Contenuto dell’Utente in essi archiviato).
L’Utente dovrà disporre di un piano di backup periodico.
Infine, l’Utente potrà perdere l’accesso ai prodotti acquistati.
Qualora l’Utente abbia annullato il proprio account Microsoft e non disponga di alcun altro account in grado di accedere ai Servizi, i Servizi dell’Utente potrebbero essere annullati con effetto immediato.
Torna all'inizioInizio pagina
Utilizzo di App e Servizi di Terzi
5.
Utilizzo di App e Servizi di Terzi.
I Servizi potranno consentire all’Utente di accedere a prodotti, servizi, siti Web, collegamenti, contenuti, materiale, giochi, abilità, integrazioni, bot o applicazioni di terzi autonomi (società o persone che non sono Microsoft) (“App e Servizi di Terzi”) e di acquistarli.
Diversi Servizi Microsoft consentono inoltre all’Utente di trovare, richiedere a o interagire con Servizi e App di Terzi oppure permettono all’Utente di condividere il proprio Contenuto o i propri Dati e l’Utente comprende che, tramite l’utilizzo dei Servizi di Microsoft, le App e i Servizi di Terzi sono a sua disposizione.
Le App e i Servizi di Terzi potranno consentire all’Utente di archiviare i Dati o il Contenuto dell’Utente presso l’editore, il provider o l’operatore delle App e dei Servizi di Terzi.
Le App e i Servizi di Terzi vengono forniti con una informativa sulla privacy specifica o l’Utente è obbligato ad accettare le relative condizioni prima di poter installare o utilizzare l’App o il Servizio di Terzi.
L’Utente potrà prendere visione dell’Articolo 13.b in cui sono illustrate ulteriori condizioni per le applicazioni acquistate tramite determinati Store di cui Microsoft o le sue consociate detengono la proprietà e la gestione (inclusi, a titolo esemplificativo, Office Store, Microsoft Store su Xbox e Microsoft Store su Windows).
L’Utente dovrà prendere visione delle condizioni e delle informative sulla privacy di terzi prima di acquistare, utilizzare, richiedere App e Servizi di Terzi o di collegare il proprio Account Microsoft ad essi.
Eventuali condizioni di terzi non modificano le presenti Condizioni.
Microsoft non concede in licenza all’Utente alcuna proprietà intellettuale nell'ambito delle App e dei Servizi di Terzi.
L’Utente accetta di assumersi tutti i rischi e le responsabilità derivanti dal proprio utilizzo di tali App e Servizi di Terzi.
Accetta altresì che Microsoft non sia responsabile nei confronti dell’Utente o di altri utenti di dati o servizi forniti dalle App e dai Servizi di Terzi.
Torna all'inizioInizio pagina
Disponibilità dei Servizi
6.
Disponibilità dei Servizi.
a. I Servizi, le App e i Servizi di Terzi o il materiale o i prodotti offerti tramite i Servizi potranno periodicamente non essere disponibili, potranno essere offerti solo per un periodo di tempo limitato oppure variare in base al paese/all’area geografica, al dispositivo dell’Utente o ad altri fattori esterni, ad esempio la connessione Internet o di rete.
Qualora l’Utente cambi la posizione associata al proprio account Microsoft, è possibile che debba acquistare di nuovo i prodotti di cui disponeva e che aveva pagato nel paese/nell’area geografica precedente.
b. Microsoft si impegna a mantenere i Servizi attivi e funzionanti; tuttavia, non vengono offerti con un livello di qualità garantito e tutti i servizi online sono soggetti a malfunzionamenti e interruzioni occasionali.
Nell’eventualità di un blackout o di un’interruzione del Servizio, l’Utente potrebbe non essere in grado, temporaneamente, di recuperare il Contenuto dell’Utente.
Microsoft consiglia all’Utente di eseguire regolarmente un backup dei Dati e del Contenuto dell’Utente archiviato nei Servizi o di archiviarlo utilizzando le App e i Servizi di Terzi.
Torna all'inizioInizio pagina
Aggiornamenti per i Servizi o il Software e Modifiche alle presenti Condizioni
7.
Aggiornamenti per i Servizi o il Software e Modifiche alle presenti Condizioni.
a. Microsoft informerà l’Utente qualora intenda apportare modifiche alle presenti Condizioni.
Microsoft potrà modificare le presenti Condizioni qualora sia necessario (i) ai sensi della legge applicabile, inclusa, a titolo esemplificativo, una variazione di tale legge, (ii) in seguito a una comunicazione e/o a un ordine ai sensi della legge applicabile, (iii) in seguito all’evoluzione dei Servizi, (iv) per motivi tecnici, (v) per requisiti operativi o (vi) per apportare miglioramenti alle Condizioni a beneficio dell’Utente.
Microsoft avviserà l’Utente della modifica prima che questa abbia effetto, tramite l’interfaccia utente, un messaggio e-mail o altro mezzo adeguato.
Microsoft fornirà all’Utente l’opportunità di annullare i Servizi almeno 30 giorni prima che la modifica entri in vigore.
L’utilizzo dei Servizi successivamente alla data di entrata in vigore della modifica costituisce accettazione delle nuove condizioni.
 Qualora non accetti le nuove condizioni, l’Utente dovrà interrompere l’utilizzo dei Servizi e chiudere il proprio account Microsoft in conformità all’Articolo 4.a.iv.
Ciò verrà anche comunicato in modo esplicito da Microsoft quando informerà l’Utente della modifica prevista alle presenti Condizioni.
b. Microsoft potrà controllare automaticamente la versione del software, che è necessaria per erogare i Servizi, e scaricare gli aggiornamenti del software o le modifiche alla configurazione, senza alcun costo per l’Utente, al fine di aggiornare, migliorare e sviluppare ulteriormente i Servizi.
È inoltre possibile che venga richiesto all’Utente di aggiornare il software per continuare a utilizzare i Servizi.
Tali aggiornamenti saranno soggetti alle presenti Condizioni, a meno che non siano accompagnati da condizioni aggiuntive o da altre condizioni, nel qual caso si applicheranno queste ultime.
Qualora non accetti le condizioni aggiuntive o le altre condizioni applicabili agli aggiornamenti, l’Utente non potrà utilizzare né ricevere gli aggiornamenti.
Microsoft non è obbligata a rendere disponibile alcun aggiornamento né garantisce di fornire supporto alla versione del sistema per la quale l’Utente ha acquistato o riceve in licenza il software, le app, il contenuto o altri prodotti.
c. Microsoft è costantemente impegnata a garantire il miglioramento dei Servizi e, in qualsiasi momento, potrà modificare i Servizi, eliminare funzionalità o interrompere l’accesso ad App e Servizi di Terzi, inclusi, a titolo esemplificativo, i casi in cui, ai sensi dei contratti stipulati da Microsoft con i terzi, non sia più consentito a Microsoft rendere disponibili i materiali di terzi né sia più fattibile per Microsoft erogare tali materiali, gli avanzamenti tecnologici o i commenti dei clienti che indicano la necessità di una modifica.
Microsoft informerà in anticipo l’Utente qualora una modifica ai Servizi impedisca l’accesso al Contenuto dell’Utente.
Per i Servizi a pagamento, Microsoft comunicherà inoltre all’Utente in anticipo altre modifiche sostanziali apportate ai Servizi.
Fatti salvi i casi richiesti dalla legge applicabile, Microsoft non è tenuta a consentire un nuovo download o la sostituzione del materiale, dei Prodotti Digitali definiti all’Articolo 13.k o delle applicazioni acquistate in precedenza.
Qualora Microsoft annulli un Servizio a pagamento, rimborserà all’Utente, su base proporzionale, l’importo dei pagamenti eseguiti per la parte del Servizio rimanente alla quale l’Utente avrebbe diritto al momento dell’annullamento.
d. Affinché l’Utente possa utilizzare materiale protetto da DRM (Digital Rights Management), tra cui musica, giochi, film, libri e altro, il software DRM potrà contattare automaticamente un server dei diritti online, nonché scaricare e installare gli aggiornamenti DRM.
Torna all'inizioInizio pagina
Licenza Software
8.
Licenza per il Software.
A meno che non sia accompagnato da un contratto di licenza Microsoft specifico (ad esempio, qualora l’Utente utilizzi un’applicazione Microsoft inclusa in Windows, nel qual caso il software è disciplinato dalle Condizioni di Licenza Software Microsoft per il Sistema Operativo Windows), qualsiasi software fornito da Microsoft all’Utente nell’ambito dei Servizi è soggetto alle presenti Condizioni.
Le applicazioni acquistate tramite determinati Store, di cui Microsoft o le sue consociate detengono la proprietà e la gestione (inclusi, a titolo esemplificativo, Office Store, Microsoft Store su Windows e Microsoft Store su Xbox), sono soggette alle condizioni dell’Articolo 13.b.i che segue.
a. Microsoft concede all’Utente il diritto di installare e utilizzare una copia del software per dispositivo su base internazionale per l’utilizzo da parte di una persona alla volta, nell'ambito dell'uso dei Servizi dell’Utente, purché quest’ultimo rispetti le presenti Condizioni.
Per quanto riguarda alcuni dispositivi, tale software potrà essere preinstallato per uso personale e non commerciale dei Servizi.
Il software o il sito Web che fa parte dei Servizi potrà includere codice di terzi.
Il codice o gli script di terzi, collegati a, o cui si fa riferimento in, tale software o sito Web, sono concessi in licenza all’Utente dai terzi proprietari di tale codice, non da Microsoft.
Le eventuali comunicazioni relative al codice di terzi vengono incluse a solo scopo informativo.
b. Il software viene concesso in licenza, non venduto e Microsoft si riserva tutti i diritti sul software non espressamente concessi ai sensi delle presenti Condizioni.
La presente licenza non concede all’Utente alcun diritto di, e l’Utente non potrà, illegalmente:
i. aggirare né eludere alcuna misura di protezione tecnologica presente nel software o nei Servizi o ad essi correlata;
ii.
disassemblare, decompilare, decifrare, modificare, emulare o sfruttare alcun software o alcun altro aspetto dei Servizi incluso nei Servizi o accessibile tramite essi, fatta eccezione per i casi in cui tali attività siano espressamente autorizzate dalla legge applicabile in materia di copyright;
iii.
separare componenti del software o dei Servizi per utilizzarli su dispositivi diversi;
iv.
pubblicare, duplicare il software o i Servizi, noleggiarli, concederli in prestito o in locazione, venderli, esportarli, importarli o distribuirli, se non espressamente autorizzato da Microsoft;
v. trasferire il software, eventuali licenze software o eventuali diritti di accesso ai Servizi o di utilizzo degli stessi;
vi.
utilizzare i Servizi in alcun modo non autorizzato che possa interferire con l'utilizzo' to 'in modi non autorizzato che possa interferire con l'uso degli stessi da parte di altri o accedere a servizi, dati, account o rete;
vii.
consentire l’accesso ai Servizi o modificare un qualsiasi dispositivo autorizzato di Microsoft (tra cui, a titolo esemplificativo, console Xbox e Microsoft Surface) mediante applicazioni di terzi non autorizzate.
Torna all'inizioInizio pagina
Condizioni di Pagamento
9.
Condizioni di Pagamento.
Qualora l’Utente acquisiti un Servizio, le presenti condizioni di pagamento si applicano all’acquisto e sono ritenute accettate dall’Utente.
a. Costi.
Qualora a una parte dei Servizi sia associato un costo, l’Utente accetta di corrisponderne il pagamento.
Il prezzo stabilito per i Servizi include tutte le imposte applicabili, salvo diversamente specificato.
L’Utente è l’unico responsabile del pagamento di tali imposte o di altri costi.
Le imposte sono calcolate in base al luogo in cui si trova l’Utente al momento della registrazione dell’account Microsoft, salvo diversamente specificato.
Dopo che Microsoft avrà comunicato all’Utente di non avere ricevuto il pagamento secondo le scadenze concordate, potrà sospendere o annullare i Servizi qualora l’Utente non provveda a onorare il suo impegno nei tempi stabiliti.
Qualora i Servizi vengano sospesi o annullati per mancato pagamento, l’Utente non sarà più in grado di accedere o utilizzare l’account né il relativo contenuto.
La connessione a Internet tramite una rete aziendale o altra rete privata che mascheri il luogo in cui si trova l’Utente potrà provocare l’applicazione di costi differenti da quelli visualizzati per il luogo effettivo in cui si trova l’Utente.
In base al luogo in cui si trova l’Utente, per alcune transazioni potrebbe essere necessaria la conversione in valuta estera o l’elaborazione in un altro paese.
Quando l’Utente utilizza una carta di debito o credito per pagare i suddetti servizi, la banca potrebbe addebitargli costi aggiuntivi.
Per ulteriori dettagli, l’Utente dovrà contattare la banca.
b. Account di Fatturazione dell’Utente.
Al momento della registrazione a un Servizio a pagamento, all’Utente verrà chiesto di indicare un metodo di pagamento per tale Servizio.
Per tutti i Servizi ad eccezione di Skype, l’Utente può accedere e cambiare le informazioni di fatturazione e il metodo di pagamento sul sito Web per la gestione dell’account Microsoft (https://go.microsoft.com/fwlink/p/?linkid=618281) e, per quanto riguarda il software e i prodotti Skype, visitando il portale dell’account all’indirizzo https://skype.com/go/myaccount.
L’Utente accetta inoltre di consentire a Microsoft di utilizzare le informazioni dell’account aggiornate relativamente al metodo di pagamento selezionato fornito dalla banca emittente o dalla rete di pagamento applicabile.
L’Utente accetta di aggiornare tempestivamente le informazioni relative al proprio account e altre informazioni, inclusi l’indirizzo di posta elettronica e i dettagli del metodo di pagamento, in modo tale che Microsoft possa concludere le transazioni e contattarlo in caso di necessità in relazione alle transazioni.
Qualora l’Utente richieda di interrompere l’utilizzo del metodo di pagamento e non fornisca alcun metodo alternativo dopo averne ricevuto comunicazione con appropriato preavviso, Microsoft potrà sospendere o annullare il Servizio a pagamento per giusta causa.
Le modifiche apportate all’account di fatturazione non avranno effetto sui costi addebitati sull’account di fatturazione dell’Utente prima che Microsoft possa ragionevolmente dar corso alla richiesta di modifica delle informazioni sull’account di fatturazione.
c. Fatturazione.
Indicando a Microsoft un metodo di pagamento, l’Utente (i) dichiara di essere autorizzato a utilizzare tale metodo di pagamento e che tutte le informazioni fornite per il pagamento sono vere e accurate, (ii) autorizza Microsoft ad addebitare il costo dei Servizi o del contenuto disponibile tramite il metodo di pagamento indicato e (iii) autorizza Microsoft ad addebitare il costo di ogni funzionalità a pagamento dei Servizi alla quale sceglie di effettuare la registrazione o che sceglie di utilizzare, finché saranno in vigore le presenti Condizioni.
Come specificato, Microsoft potrà emettere fattura (a) in anticipo, (b) al momento dell’acquisto, (c) immediatamente dopo l’acquisto oppure (d) su base ricorrente per i Servizi soggetti a sottoscrizione.
Microsoft potrà inoltre addebitare l’importo approvato dall’Utente e comunicherà in anticipo all’Utente eventuali variazioni dell’importo da corrispondere per i Servizi ricorrenti soggetti a sottoscrizione e, in caso di variazione del prezzo, potrà offrire all’Utente la possibilità di annullare i Servizi prima che tale variazione sia effettiva.
Microsoft potrà emettere fattura contemporaneamente per più periodi di fatturazione relativamente a importi che non sono stati elaborati in precedenza.
d. Pagamenti Ricorrenti.
Quando acquista i Servizi effettuando una sottoscrizione, ad esempio mensile, trimestrale o annuale, l’Utente accetta di autorizzare pagamenti ricorrenti e che tali pagamenti vengano effettuati a Microsoft tramite il metodo e in base agli intervalli ricorrenti concordati, fino alla risoluzione della sottoscrizione del Servizio da parte sua o di Microsoft.
L’Utente dovrà annullare i Servizi in uso prima della successiva data di fatturazione per evitare che in seguito al pagamento si trasformino in continuativi.
Microsoft fornirà all’utente le istruzioni su come annullare i Servizi.
Autorizzando i pagamenti ricorrenti, l’Utente autorizza Microsoft a memorizzare lo strumento di pagamento utilizzato e a elaborarli come trasferimenti di fondi o addebiti elettronici o come pagamenti tramite dispositivi elettronici dal conto specifico dell’Utente (per pagamenti tramite la stanza di compensazione automatizzata (Automated Clearing House) o simili) oppure come addebiti sul conto specifico dell’Utente (per pagamenti con carta di credito o simili) (collettivamente, “Pagamenti Elettronici”).
I costi di abbonamento vengono a livello generale addebitati prima del periodo di abbonamento applicabile.
Qualora il pagamento non risulti effettuato o un’eventuale transazione tramite carta di credito o altro metodo simile venga rifiutata o negata, Microsoft o i relativi provider di servizi si riservano il diritto di riscuotere qualsiasi corrispettivo applicabile relativo a fondi insufficienti, elementi restituiti o rifiutati e di eseguire tale pagamento come Pagamento Elettronico.
e. Estratto Conto Online ed Errori.
Per tutti i Servizi, ad eccezione di Skype, Microsoft fornirà all’Utente un estratto conto online tramite il sito Web per la gestione dell’account Microsoft (https://go.microsoft.com/fwlink/p/?linkid=618284), da cui l’Utente potrà visualizzarlo e stamparlo.
Per quanto riguarda Skype, l’Utente potrà visualizzare l’estratto conto online accedendo al proprio account all’indirizzo www.skype.com (https://www.skype.com).
È l’unico estratto conto che Microsoft fornisce.
In base al Servizio e al paese potrebbe essere fornita una fattura con IVA.
Qualora nella fattura sia stato commesso un errore, Microsoft lo correggerà immediatamente non appena se ne accorgerà o le verrà segnalato dall’Utente e a seguito dei necessari controlli.
Microsoft consiglia all’Utente di comunicarle la presenza in fattura di un errore ovvio entro 120 giorni dalla comparsa iniziale in quanto risulta più facile risolverlo in quel periodo.
L’Utente può indirizzare le richieste di questo tipo all’assistenza clienti come indicato all’Articolo 4.e.
f. Criteri di Rimborso.
L’Utente avrà diritto a un periodo di annullamento (“Periodo di Ripensamento”) di quattordici (14) giorni dalla data di acquisto, con o senza motivo.
Qualora il Servizio sia stato parzialmente erogato al momento dell’annullamento, l’Utente otterrà un rimborso proporzionale.
L’Utente dà atto che il Periodo di Ripensamento scade al termine dell’erogazione del Servizio, nel qual caso l’acquisto non potrà essere rimborsato.
Qualora l’Utente acquisti da Microsoft contenuto digitale, il diritto di annullamento cesserà nel momento in cui avrà inizio il download.
Fatto salvo quanto previsto dalla legge applicabile o da una particolare offerta di Servizi, tutti gli acquisti sono definitivi e non rimborsabili.
Le informazioni e le istruzioni su come annullare tutti i Servizi che non siano Skype e richiedere un rimborso tramite l’apposito Modulo, qualora l’Utente abbia diritto a un rimborso, sono disponibili sul sito Web per la gestione dell’account Microsoft (https://go.microsoft.com/fwlink/p/?linkid=618284).
Per quanto riguarda Skype, l’Utente dovrà compilare il Modulo mediante le informazioni fornite qui (https://go.microsoft.com/fwlink/p/?linkid=618286).
Qualora ritenga di aver ricevuto per errore un addebito da parte di Microsoft, l’Utente dovrà contattare Microsoft, che effettuerà immediatamente i dovuti controlli.
Il riconoscimento di un rimborso o un credito da parte di Microsoft non implica alcuna obbligazione a riconoscere lo stesso rimborso o un rimborso simile in futuro.
I presenti criteri di rimborso non influiscono su eventuali diritti ai sensi della legge applicabile.
Per maggiori informazioni sulla modalità di rimborso, l’Utente potrà consultare gli argomenti della Guida (https://go.microsoft.com/fwlink/p/?linkid=618283).
g. Cessazione dei Servizi.
L’Utente potrà annullare i Servizi nella pagina di gestione dei servizi e delle sottoscrizioni disponibile nell’account Microsoft (https://account.microsoft.com/) oppure contattando l’assistenza clienti nella modalità illustrata nel precedente Articolo 4.e.
L’annullamento dei Servizi a pagamento interrompe gli addebiti futuri ed evita che il Servizio si trasformi in continuativo.
L’Utente dovrà fare di nuovo riferimento all’offerta relativa ai Servizi, poiché (i) potrebbe non ricevere alcun rimborso al momento dell’annullamento, (ii) potrebbe essere obbligato a pagare i costi di annullamento, (iii) potrebbe essere obbligato a pagare tutti i costi addebitati sul proprio account di fatturazione per i Servizi prima della data di annullamento e (iv) potrebbe non essere più in grado di accedere all’account e di utilizzarlo dopo avere annullato i Servizi.
Microsoft elaborerà i Dati dell’Utente nella modalità descritta nel precedente Articolo 4.
Qualora l’Utente annulli i Servizi, essi termineranno alla scadenza del periodo di validità oppure, qualora l’account venga fatturato su base periodica, alla scadenza del periodo in cui l’Utente ha richiesto l’annullamento.
Qualora l'Utente avvii una procedura di chargeback o storno con la propria banca in merito al pagamento di Servizi, Microsoft riterrà che l'Utente abbia annullato il servizio alla data in cui è stato eseguito il pagamento originale e l'Utente autorizza Microsoft ad annullare immediatamente il servizio di cui usufruisce e/o a cancellare qualsiasi contenuto ricevuto a fronte di tale pagamento.
h. Offerte per Periodi di Prova.
Qualora l’utente stia partecipando a un’offerta per un periodo di prova, è possibile che gli venga chiesto di annullare il Servizio o i Servizi di prova entro l’intervallo di tempo che gli era stato comunicato al momento dell’accettazione dell’offerta in modo da evitare che al termine di tale periodo il Servizio si trasformi in continuativo e gli vengano addebitati i relativi costi.
i. Offerte Promozionali.
Di tanto in tanto Microsoft potrà offrire i Servizi per un periodo di prova durante il quale non verrà addebitato all’Utente alcun importo.
Microsoft si riserva il diritto di addebitare all’Utente un importo per tali Servizi (in base alla normale tariffa) qualora sia inadempiente alle condizioni dell’offerta.
j. Modifiche ai Prezzi.
Qualora l’offerta dei Servizi preveda un prezzo fisso, tale prezzo rimarrà in vigore per il periodo di validità.
Per continuare a utilizzare i Servizi, l’Utente dovrà accettare la nuova offerta al nuovo prezzo.
Qualora i Servizi vengano offerti su base periodica (ad esempio mensile), senza una durata di tempo specifica, e qualora non si tratti di un’offerta di valutazione, Microsoft potrà cambiare il prezzo dei Servizi nel caso in cui aggiunga funzionalità nuove o migliorate, nella misura in cui i costi dell’erogazione del Servizio siano aumentati di conseguenza o in seguito a variazioni di mercato (a causa, ad esempio, del costo del lavoro, delle fluttuazioni della valuta, delle modifiche apportate alle imposte/ai regolamenti, dell’inflazione, dei corrispettivi per le licenze e dei costi delle infrastrutture e di gestione).
Microsoft informerà l’Utente almeno 30 giorni prima che la variazione del prezzo diventi effettiva.
L’Utente avrà l’opportunità di annullare i Servizi prima che il prezzo venga modificato in conformità al precedente Articolo 9.h.
Quando Microsoft comunicherà all’Utente la variazione del prezzo, lo informerà anche delle ragioni e dello scopo dell’aumento.
Microsoft ricorderà all’Utente che il nuovo prezzo entrerà in vigore qualora egli non annulli i Servizi e gli rammenterà anche in che modo sia possibile annullarli.
k. Pagamenti all’Utente.
In caso di debito di Microsoft nei confronti dell’Utente, quest’ultimo accetta di fornire a Microsoft in modo puntuale e accurato tutte le informazioni necessarie per l’esecuzione del pagamento relativo.
L’Utente sarà responsabile di eventuali imposte e oneri relativi al pagamento ricevuto.
Dovrà inoltre conformarsi a eventuali altre condizioni di Microsoft per ottenere il diritto di ricevere i pagamenti.
Microsoft potrà annullare un eventuale pagamento effettuato per errore all’Utente o richiederne la restituzione.
L’Utente accetta di collaborare con Microsoft per provvedere alla restituzione.
Microsoft potrà anche ridurre, senza preavviso, il pagamento corrisposto all’Utente al fine di compensare un eventuale precedente pagamento in eccesso.
l. Ritardi nei pagamenti.
In caso di ritardi nei pagamenti, i costi sostenuti da Microsoft per la riscossione degli importi scaduti, tra cui gli onorari degli avvocati e altri costi o spese legali, sono a carico dell’Utente, secondo quanto consentito da leggi e regolamenti.
Microsoft potrà sospendere o annullare i Servizi qualora l’Utente non effettui un pagamento completo e puntuale dopo l’invio da parte di Microsoft di un sollecito, con preavviso di sospensione e/o annullamento dei Servizi, in cui viene chiesto all’Utente di effettuare il pagamento entro un periodo appropriato.
L’Utente potrà evitare la sospensione o l’annullamento dei Servizi qualora effettui il pagamento richiesto entro il periodo di tempo appropriato, stabilito nel sollecito.
Nel caso in cui l’importo mancante sia marginale, verrà applicata una procedura diversa.
Importi mancanti inferiori al 2% del valore totale della fattura verranno sempre ritenuti marginali.
La sospensione o l’annullamento dei Servizi per mancato pagamento potrà causare la perdita di accesso all’account Microsoft.
m. Buoni Regalo.
Il riscatto e l’utilizzo di buoni regalo, ad eccezione dei buoni regalo di Skype, sono disciplinati dalle Condizioni per i Buoni Regalo Microsoft (https://support.microsoft.com/help/10562/microsoft-account-gift-card-terms-and-conditions).
Informazioni sui buoni regalo di Skype sono disponibili nella pagina della Guida di Skype (https://go.microsoft.com/fwlink/?LinkId=615383).
n. Metodo di Pagamento tramite Conto Corrente.
Con l’account Microsoft l’Utente potrà registrare un conto corrente idoneo da utilizzare come metodo di pagamento.
I conti correnti idonei includono conti presso istituti finanziari in grado di ricevere addebiti diretti (ad esempio, un istituto finanziario con sede negli Stati Uniti che supporta i pagamenti tramite la stanza di compensazione automatizzata (Automated Clearing House o “ACH”), un istituto finanziario europeo che supporta l’Area Unica dei Pagamenti in Euro (Single Euro Payments Area o “SEPA”) o “iDEAL” nei Paesi Bassi).
Si applicano anche le condizioni accettate dall’Utente quando aggiunge all’account Microsoft il proprio conto corrente come metodo di pagamento (ad esempio, il “mandato” nel caso di un pagamento SEPA).
L’Utente dichiara e garantisce di essere l’intestatario del conto corrente registrato o di essere autorizzato a registrare e a utilizzare tale conto corrente come metodo di pagamento.
Registrando o selezionando il proprio conto corrente come metodo di pagamento, l’Utente autorizza Microsoft (o colui che agisce per suo conto) a eseguire uno o più addebiti per l’importo totale dell’acquisto o del costo della sottoscrizione (in conformità alle condizioni del servizio di sottoscrizione) tramite il conto corrente (e, qualora sia necessario, a eseguire uno o più accrediti nel conto corrente per correggere errori, effettuare un rimborso o per finalità analoghe) e l’Utente autorizza l’istituto finanziario presso cui è depositato il conto corrente a detrarre tali addebiti o ad accettare tali accrediti.
L’Utente comprende che tale autorizzazione rimarrà pienamente vincolante ed efficace fino a quando non rimuoverà i dati del conto corrente dall’account Microsoft.
L’Utente dovrà contattare al più presto l’assistenza clienti nella modalità indicata nel precedente Articolo 4.e qualora ritenga di aver ricevuto per errore un addebito.
Le leggi applicabili al Paese dell’Utente potranno inoltre limitare la responsabilità dell’Utente in caso di transazioni fraudolente, errate o non autorizzate eseguite tramite il conto corrente dell’Utente.
Registrando o scegliendo un conto corrente come metodo di pagamento, l’Utente dà atto di avere letto, di comprendere e di accettare le presenti Condizioni.
Torna all'inizioInizio pagina
Persona Giuridica Contraente, Legge Applicabile e Foro per la Risoluzione delle Controversie
10.
Persona Giuridica Contraente, Legge Applicabile e Foro per la Risoluzione delle Controversie.
Qualora l’Utente risieda in (o, nel caso di una società, il luogo principale in cui la società svolge la propria attività sia in) Islanda, Lichtenstein, Norvegia, Svizzera, nel Regno Unito o nell’Unione Europea e qualora utilizzi Servizi gratuiti oppure a pagamento, la persona giuridica contraente sarà Microsoft Ireland Operations Limited, One Microsoft Place, South County Business Park, Leopardstown, Dublin 18, Ireland, iscritta al registro delle imprese (Companies Registration Office) irlandese con il numero 256796, partita IVA: IE 8256796 U e indirizzo registrato 70 Sir John Rogerson’s Quay, Dublin 2, Ireland.
Tutti i reclami correlati ai Servizi gratuiti e a pagamento saranno disciplinati dalle leggi irlandesi; tuttavia l’Utente non sarà privato delle tutele obbligatorie dei consumatori previste dalla legge del Paese in cui Microsoft eroga i Servizi utilizzati dall’Utente e nel quale l’Utente ha la sua residenza abituale (o, nel caso di una società, del luogo principale in cui la società svolge la propria attività).
Relativamente alla giurisdizione, l’Utente e Microsoft accettano di scegliere il foro competente del Paese in cui Microsoft eroga i Servizi utilizzati dall’Utente e nel quale l’Utente ha la sua residenza abituale (o, nel caso di una società, del luogo principale in cui la società svolge la propria attività) per tutte le controversie derivanti dalle presenti Condizioni oppure a esse correlate; in alternativa, l’Utente potrà scegliere il tribunale competente irlandese.
Torna all'inizioInizio pagina
Garanzie
11.
Garanzie.
La legge riconosce all’Utente consumatore determinati diritti, tra cui l’obbligazione da parte di Microsoft di erogare i Servizi con cura e competenza ragionevoli.
Nessuna disposizione delle presenti condizioni è volta a limitare o escludere la responsabilità di Microsoft per eventuali violazioni da parte di Microsoft stessa di quanto ivi stabilito.
FATTI SALVI I CASI IN CUI MICROSOFT ABBIA OCCULTATO EVENTUALI DIFETTI IN MALAFEDE O SIA IMPOSSIBILE UTILIZZARE I SERVIZI A CAUSA DI EVENTUALI DIFETTI E FATTI SALVI I PRODOTTI A PAGAMENTO SKYPE, MICROSOFT FORNISCE I SERVIZI “COME SONO”, “CON I POSSIBILI DIFETTI” E “SECONDO DISPONIBILITÀ”.
MICROSOFT NON GARANTISCE L’ACCURATEZZA NÉ LA TEMPESTIVITÀ DEI SERVIZI.
L’UTENTE DÀ ATTO E ACCETTA CHE I SISTEMI INFORMATICI E DI TELECOMUNICAZIONE NON SIANO ESENTI DA ERRORI E CHE SI VERIFICHINO TEMPI DI INATTIVITÀ.
MICROSOFT NON PUÒ GARANTIRE CHE I SERVIZI SARANNO ININTERROTTI, PUNTUALI, SICURI O ESENTI DA ERRORI.
MICROSOFT, LE SUE CONSOCIATE E I SUOI RIVENDITORI, DISTRIBUTORI E FORNITORI NON RICONOSCONO ALCUNA ALTRA GARANZIA O CONDIZIONE CONTRATTUALE.
VENGONO CONCESSE ALL’UTENTE TUTTE LE GARANZIE OBBLIGATORIE PREVISTE A NORMA DI LEGGE; MICROSOFT NON CONCEDE TUTTAVIA ULTERIORI GARANZIE AGGIUNTIVE.
MICROSOFT ESCLUDE EVENTUALI GARANZIE OBBLIGATORIE IMPLICITE, INCLUSE QUELLE DI COMMERCIABILITÀ (QUALITÀ NON INFERIORE ALLA MEDIA), ADEGUATEZZA PER UNO SCOPO SPECIFICO, PERIZIA E NON VIOLAZIONE DI DIRITTI DI TERZI, NELLA MISURA MASSIMA CONSENTITA DALLA LEGGE APPLICABILE.
Torna all'inizioInizio pagina
Limitazione di Responsabilità
12.
Limitazione di Responsabilità.
a. Microsoft non sarà responsabile del materiale e del Contenuto dell’Utente o del materiale di terzi, inclusi collegamenti a siti Web di terzi, né delle attività fornite dagli utenti.
Tali contenuti e attività non sono attribuibili a Microsoft né rappresentano l’opinione di Microsoft.
b. Microsoft sarà responsabile solo nel caso in cui siano state violate obbligazioni sostanziali del Contratto o qualora sia diversamente richiesto dalla legge applicabile.
c. Microsoft, i relativi delegati che agiscono per suo conto e/o i relativi rappresentanti legali non saranno responsabili di danni indiretti, inclusa la perdita finanziaria, quale la perdita di profitto, se non in caso di colpa grave o dolo di Microsoft, dei relativi delegati che agiscono per suo conto e/o dei relativi rappresentanti legali.
d. Qualsiasi responsabilità di assenza di errori di Microsoft prevista a norma di legge, inclusa la responsabilità a norma di legge per inadempimento della garanzia, non sarà interessata dalla limitazione di responsabilità.
Lo stesso principio si applicherà alla responsabilità di Microsoft, dei relativi delegati che agiscono per suo conto e/o dei relativi rappresentanti legali in caso di illecito o atto di negligenza che sia causa di decesso o danni alla persona.
e. Microsoft non è responsabile di eventuali errori o ritardi nell’adempimento delle obbligazioni previste ai sensi delle presenti Condizioni, a condizione che tali errori o ritardi siano causati da circostanze al di fuori del ragionevole controllo di Microsoft, quali controversie sindacali, cause di forza maggiore, guerre o attività terroristiche, danni intenzionali, incidenti o conformità alle disposizioni di enti governativi o leggi applicabili.
Microsoft dovrà impegnarsi al fine di ridurre gli effetti di tali eventi e garantire l’adempimento delle restanti obbligazioni.
Torna all'inizioInizio pagina
Condizioni Specifiche per l’Utilizzo dei Servizi
13.
Condizioni Specifiche per l’Utilizzo dei Servizi.
Le condizioni di cui agli articoli che precedono o seguono l’Articolo 13 si applicano a tutti i Servizi.
Il presente Articolo contiene le condizioni specifiche per l’utilizzo dei servizi, in aggiunta alle condizioni generali.
Tali condizioni specifiche per l’utilizzo dei servizi hanno prevalenza nell’eventualità di discrepanze con le condizioni generali.
Torna all'inizioInizio pagina
Xbox
a. Xbox.
i. Utilizzo Personale Non Commerciale.
Il servizio online Xbox, i giochi Xbox Game Studios (https://www.xbox.com/xbox-game-studios) (inclusi i Giochi Mojang), le applicazioni, le sottoscrizioni (ad esempio, Xbox Game Pass per PC, Xbox Game Pass per Console, Xbox Game Pass Ultimate), i servizi (ad esempio, Xbox Live) e il contenuto forniti da Microsoft (collettivamente i “Servizi Xbox”) sono destinati esclusivamente all’utilizzo personale e non commerciale dell’Utente.
ii.
Servizi Xbox.
Quando l’Utente si registra per ricevere i Servizi Xbox, le informazioni sul gameplay, le attività e l’utilizzo dei giochi e dei Servizi Xbox verranno monitorate e condivise con sviluppatori terzi di giochi, affinché Microsoft e gli sviluppatori terzi di giochi possano far funzionare i giochi ed erogare i Servizi Xbox.
Qualora l’Utente scelga di collegare il proprio account dei Servizi Microsoft Xbox al proprio account di un servizio non Microsoft o di effettuare il login al proprio account dei Servizi Xbox per accedere a un Servizio non Microsoft (ad esempio, un editore di giochi non Microsoft di App e Servizi Terzi), accetta che: (a) Microsoft possa condividere informazioni limitate sull’account (inclusi, a titolo esemplificativo, gamertag, punteggi dei giocatori, punteggi dei giochi, storico dei giochi e lista amici) con tale parte non Microsoft in base a quanto indicato nell’Informativa sulla Privacy di Microsoft e (b) nel caso in cui sia consentito dalle impostazioni di privacy di Xbox, la parte non Microsoft possa anche accedere al Contenuto dell’Utente tramite le comunicazioni all’interno dei giochi, qualora l’Utente abbia effettuato l’accesso al proprio account con tale parte non Microsoft.
Inoltre, nel caso in cui sia consentito dalle impostazioni relative alla privacy di Xbox, nelle comunicazioni destinate ai contatti autorizzati dall’Utente, Microsoft potrà pubblicare il nome, il gamertag, l’immagine del giocatore, il motto e l’avatar dell’Utente, nonché le clip di gioco e i giochi utilizzati da quest’ultimo.
iii.
Contenuto dell’Utente.
Nell’ambito della creazione della community dei Servizi Xbox, l’Utente concede a Microsoft, alle sue consociate e ai suoi sublicenziatari un diritto gratuito e valido in tutto il mondo di utilizzare, modificare, riprodurre, distribuire, trasmettere, condividere e visualizzare il Contenuto dell’Utente o il nome, il gamertag, l’immagine del giocatore, il motto o l’avatar pubblicato dall’Utente per i Servizi Xbox, interamente o in parte, mediante altri mezzi o processi su eventuali materiali o supporti.
iv.
Gestori dei giochi.
Alcuni giochi potranno utilizzare gestori, rappresentanti o host.
Gestori e host dei giochi non sono portavoce autorizzati di Microsoft e le loro opinioni non riflettono necessariamente quelle di Microsoft.
v. Bambini su Xbox.
Qualora l’Utente che utilizza i Servizi Xbox sia un minore, il relativo genitore o tutore potrà controllare vari aspetti dell’account e ricevere segnalazioni sull’utilizzo dei Servizi Xbox da parte dell’Utente.
vi.
Valuta dei Giochi o Beni Virtuali.
I Servizi Xbox potranno includere una valuta dei giochi virtuale (ad esempio oro, monete o punti), acquistabile presso o per conto di Microsoft mediante strumenti monetari effettivi, qualora l’Utente sia considerato adulto in base alla legge del proprio Paese di residenza.
I Servizi Xbox potranno includere anche elementi o beni digitali, virtuali che potranno essere acquistati presso o per conto di Microsoft utilizzando strumenti monetari effettivi o la valuta dei giochi.
La valuta dei giochi e i beni virtuali non potranno mai essere riscattati in cambio di strumenti monetari effettivi, beni o altri elementi di valore monetario di Microsoft o altre parti.
A parte una licenza limitata, personale, revocabile, non trasferibile e non cedibile in sublicenza per l’utilizzo della valuta dei giochi e dei beni virtuali esclusivamente nei Servizi Xbox, l’Utente non avrà alcun diritto o titolarità relativamente a tale valuta dei giochi o a tali beni virtuali associati a una o più app o giochi Xbox che appaiono o hanno origine nei Servizi Xbox né relativamente a eventuali altri attributi associati all’utilizzo dei Servizi Xbox o archiviati nei Servizi Xbox.
Microsoft potrà cambiare periodicamente le proprie offerte riguardanti la valuta del gioco o i prodotti virtuali.
vii.
Aggiornamenti Software.
Per qualsiasi dispositivo in grado di connettersi ai Servizi Xbox, Microsoft potrà verificare automaticamente la versione del software della console Xbox o del software delle app Xbox e scaricare gli aggiornamenti software o le modifiche alla configurazione della console Xbox oppure delle app Xbox, incluse quelle che impediscono all’Utente di accedere ai Servizi Xbox, di utilizzare giochi o app Xbox non autorizzate oppure di usare periferiche hardware non autorizzate con una console Xbox.
viii.
Scadenza del Gamertag.
L’Utente dovrà accedere ai Servizi Xbox almeno una volta ogni cinque anni, altrimenti potrà perdere l’accesso al gamertag associato al proprio account e il gamertag potrà essere utilizzato da altri utenti.
ix.
Software per Frodi e Manomissione.
Per quanto riguarda qualsiasi dispositivo in grado di connettersi ai Servizi Xbox, Microsoft potrà controllare automaticamente che non contenga componenti hardware o prodotti software non autorizzati che consentano di attuare frodi o manomissioni in violazione del Codice di Comportamento o delle presenti Condizioni e scaricare gli aggiornamenti software o le modifiche alla configurazione delle app Xbox, incluse quelle che impediscono all’Utente di accedere ai Servizi Xbox, oppure di utilizzare componenti hardware o prodotti software non autorizzati che consentano di attuare frodi o manomissioni.
Torna all'inizioInizio pagina
Store
b. Store. “
Store” indica un Servizio che consente all’Utente di sfogliare, scaricare, acquistare, valutare e commentare applicazioni (il termine “applicazione” include i giochi) e altro contenuto digitale.
Le presenti Condizioni disciplinano l’utilizzo di determinati Store di cui Microsoft o le sue consociate detengono la proprietà e la gestione (inclusi, a titolo esemplificativo, Office Store, Microsoft Store su Windows e Microsoft Store su Xbox). “
Office Store” indica uno Store per prodotti Office e app per Office, Microsoft 365, SharePoint, Exchange, Access e Project (versioni 2013 o successive) o qualsiasi altra esperienza con marchio Office Store. “
Microsoft Store su Windows” indica uno Store di cui Microsoft o le sue consociate detengono la proprietà e la gestione, per dispositivi Windows, quali telefoni, PC e tablet, o per qualsiasi altra esperienza con marchio Microsoft Store e accessibile su tali dispositivi Windows. “
Microsoft Store su Xbox” indica uno Store di cui Microsoft o le sue consociate detengono la proprietà e la gestione, disponibile sulla console Xbox, o qualsiasi altra esperienza con marchio Microsoft Store disponibile sulla console Xbox.
i. Condizioni di Licenza.
Microsoft identificherà l’editore di ciascuna applicazione resa disponibile nello Store.
A meno che l’applicazione non venga fornita con condizioni di licenza specifiche, le Condizioni di Licenza Standard per l’Applicazione, disponibili nella parte finale delle presenti Condizioni, costituiscono un contratto tra l’Utente e l’editore dell’applicazione in cui vengono stabilite le condizioni di licenza che si applicano all’utilizzo di un’applicazione scaricata tramite uno Store di cui Microsoft e le sue consociate detengono la proprietà e la gestione (ad esclusione di Office Store).
Per chiarezza, le presenti condizioni si applicano all’utilizzo dei Servizi Microsoft e dei relativi servizi erogati.
L’Articolo 5 delle presenti Condizioni si applica anche a qualsivoglia Servizio e App di Terzi acquistati tramite uno Store.
Le applicazioni scaricate tramite Office Store non sono disciplinate dalle Condizioni di Licenza Standard per l’Applicazione e dispongono di condizioni di licenza specifiche.
ii.
Aggiornamenti.
Microsoft controllerà automaticamente la disponibilità di aggiornamenti delle applicazioni in uso e ne effettuerà il download, anche qualora l’Utente non abbia eseguito l’accesso allo Store appropriato.
Qualora preferisca non ricevere aggiornamenti automatici per le applicazioni dello Store, l’Utente potrà modificare le impostazioni del sistema o dello Store.
Alcune applicazioni di Office Store ospitate in tutto o in parte online potranno essere aggiornate in qualsiasi momento dallo sviluppatore delle applicazioni e l’autorizzazione dell’Utente potrebbe non essere necessaria ai fini dell’aggiornamento.
iii.
Votazioni e Commenti.
Qualora l’Utente invii una votazione o un commento relativamente a un’applicazione o a un altro Prodotto Digitale dello Store, potrà ricevere un messaggio e-mail da Microsoft con contenuto proveniente dall’editore dell’applicazione o del Prodotto Digitale.
Questi tipi di messaggi provengono da Microsoft; Microsoft non condivide gli indirizzi e-mail dell’Utente con gli editori delle applicazioni o di altri Prodotti Digitali acquistati tramite lo Store.
iv.
Avviso di Sicurezza.
Al fine di evitare possibili danni, malessere o affaticamento degli occhi, l’Utente dovrebbe interrompere periodicamente l’utilizzo di giochi o altre applicazioni, in particolare qualora riscontri spossatezza o dolore durante l’utilizzo.
Qualora l’Utente provi malessere, dovrà prendersi una pausa.
Malessere potrebbe significare senso di nausea, chinetosi, vertigini, disorientamento, mal di testa, spossatezza, affaticamento degli occhi o secchezza oculare.
L’utilizzo di applicazioni potrebbe essere fonte di distrazione e di estraniazione dall’ambiente circostante.
L’Utente dovrà prestare attenzione a pericoli di inciampo, scale, soffitti bassi, oggetti fragili o di valore che potrebbero subire danni.
Una percentuale molto ridotta di persone potrà essere soggetta ad attacchi epilettici a seguito dell’esposizione a determinate immagini visive, quali luci lampeggianti o schemi, che potrebbero apparire nelle applicazioni.
Nei soggetti che in precedenza non hanno mai sofferto di epilessia potrebbe essere presente una condizione non diagnosticata che può causare tali attacchi.
Alcuni dei sintomi che possono essere riscontrati includono vertigini, vista alterata, contrazioni, spasmi o tremori agli arti, disorientamento, confusione, perdita di coscienza o convulsioni.
In presenza di uno qualsiasi di questi sintomi, l'utente dovrà interrompere immediatamente l’utilizzo delle applicazioni e consultare un medico; qualora l’Utente abbia in precedenza sofferto di sintomi correlati agli attacchi epilettici dovrà rivolgersi a un medico prima di utilizzare le applicazioni.
I genitori dovrebbero monitorare l’utilizzo delle applicazioni da parte dei propri figli, al fine di verificare l’eventuale insorgere di tali sintomi.
Torna all'inizioInizio pagina
Funzionalità della Famiglia di Account Microsoft
c. Funzionalità della Famiglia di Account Microsoft.
Genitori e bambini possono utilizzare le funzionalità della famiglia di account Microsoft, tra cui Microsoft Family Safety, per costruire un rapporto di fiducia basato sulla comprensione condivisa di comportamenti, siti Web, app, giochi, posizioni fisiche e spese che sono ritenuti appropriati in famiglia.
I genitori possono creare una famiglia accedendo all’indirizzo https://account.microsoft.com/family (oppure seguendo le istruzioni sul dispositivo Windows o sulla console Xbox) e invitando i bambini o altri genitori a unirsi.
Per i membri della famiglia sono disponibili numerose funzionalità.
L’Utente che accetta di creare una famiglia o di entrare a farne a parte dovrà leggere attentamente le informazioni fornite.
Dovrà comportarsi in modo analogo anche quando acquista Prodotti Digitali accessibili dalla famiglia.
Creando una famiglia o entrando a farne parte, l’Utente accetta di utilizzare tale famiglia in conformità alla sua finalità e non in modo non autorizzato per accedere illegalmente alle informazioni di un’altra persona.
Torna all'inizioInizio pagina
Messaggi di Gruppo
d. Messaggi di Gruppo.
Diversi servizi Microsoft consentono all’Utente di inviare messaggi ad altri utenti tramite voce o SMS (“messaggi”) e/o consentono a Microsoft e alle consociate controllate da Microsoft di inviare tali messaggi all’Utente e a uno o più utenti aggiuntivi per conto dell’Utente.
QUANDO L’UTENTE CHIEDE A MICROSOFT E ALLE CONSOCIATE CONTROLLATE DA MICROSOFT DI INVIARE TALI MESSAGGI ALL’UTENTE O AD ALTRI UTENTI, DICHIARA E GARANTISCE A MICROSOFT CHE L’UTENTE STESSO E CIASCUNA DELLE PERSONE DESTINATARIE DEL MESSAGGIO ACCONSENTONO ALLA RICEZIONE DI TALI MESSAGGI E DI QUALSIASI ALTRO MESSAGGIO DI TESTO CORRELATO, DI TIPO AMMINISTRATIVO, PROVENIENTE DA MICROSOFT E DALLE CONSOCIATE CONTROLLATE DA MICROSOFT. “
Messaggi di testo di tipo amministrativo” sono messaggi transazionali periodici di un particolare servizio Microsoft, inclusi, a titolo esemplificativo, i “messaggi di benvenuto” oppure le istruzioni su come interrompere la ricezione di messaggi.
L’Utente o i membri del gruppo che non desiderano più ricevere tali messaggi possono, in qualsiasi momento, rifiutare esplicitamente di riceverne altri da Microsoft o dalle consociate controllate da Microsoft, attenendosi alle istruzioni fornite.
Qualora l’Utente non desideri più ricevere tali messaggi o partecipare al gruppo, accetta di rifiutare esplicitamente seguendo le istruzioni fornite dal programma o dal servizio applicabile.
Qualora l’Utente abbia ragione di ritenere che un membro del gruppo non desideri più ricevere tali messaggi o partecipare al gruppo, accetta di rimuoverlo dal gruppo.
L’Utente dichiara e garantisce inoltre che, unitamente a ciascuna persona destinataria dei messaggi di Microsoft, comprende che ciascun membro del gruppo è responsabile dei costi dei messaggi sostenuti dal proprio gestore telefonico, inclusi i costi dei messaggi internazionali che potranno essere applicati quando i messaggi verranno trasmessi da numeri con base negli Stati Uniti.
Torna all'inizioInizio pagina
Skype, Microsoft Teams e GroupMe
e. Skype, Microsoft Teams e GroupMe.
i. Servizi di Emergenza.
Esistono importanti differenze tra il servizio telefonico fisso o mobile e Skype, Microsoft Teams e GroupMe.
Microsoft non ha l’obbligo di fornire l’accesso ai Servizi di Emergenza per Skype, Microsoft Teams e GroupMe (ad eccezione di Skype verso Telefoni nella modalità descritta di seguito) ai sensi di quanto stabilito dalle leggi, dai regolamenti o dalle normative nazionali o locali applicabili.
Il software e i prodotti Skype non sono destinati al supporto o all’esecuzione di chiamate di emergenza verso ospedali, forze dell’ordine, unità di emergenza medica o altri tipi di servizi che mettono un utente in contatto con il personale di servizi di emergenza o enti preposti alla pubblica sicurezza (“Servizi di Emergenza”).
Solo la funzione Skype verso Telefoni potrà supportare chiamate ai Servizi di Emergenza in un numero molto limitato di paesi ed esclusivamente per determinate piattaforme e versioni del software.
Dettagli sulla disponibilità e sulla modalità di configurazione di questa funzionalità sono disponibili al seguente indirizzo: https://www.skype.com/go/emergency.
Dopo la connessione della chiamata di emergenza di Skype verso Telefoni, l’Utente dovrà indicare la propria posizione per consentire la messa in atto di azioni appropriate da parte dei servizi di emergenza.
Microsoft non fornisce alcuna garanzia circa l’esito della chiamata di emergenza.
Ulteriori informazioni sulle chiamate al 112, il numero di emergenza dedicato per l’UE, sono disponibili all’indirizzo www.skype.com/go/emergency.
ii.
Modifiche ai Prodotti a Pagamento Skype.
Qualora Microsoft apporti ai prodotti a pagamento Skype modifiche svantaggiose per l’Utente, fornirà a quest’ultimo un preavviso di almeno trenta (30) giorni e lo informerà di avere il diritto di interrompere l’utilizzo del prodotto prima che vengano apportate le modifiche.
Le modifiche vengono ritenute accettate qualora l’Utente non interrompa l’utilizzo del prodotto prima che diventino effettive.
Al momento del preavviso, Microsoft informerà l’Utente di tale condizione.
iii.
API o Broadcast.
Qualora l’Utente desideri utilizzare Skype con qualsiasi broadcast, dovrà attenersi alle “Condizioni del Servizio Broadcast” disponibili all’indirizzo https://www.skype.com/go/legal.broadcast.
Qualora l’Utente desideri utilizzare un’interfaccia di programmazione delle applicazioni (“API”) visualizzata o resa disponibile da Microsoft, l’Utente dovrà conformarsi alle condizioni di licenza applicabili, disponibili all’indirizzo www.skype.com/go/legal.
iv.
Condizioni d’Uso.
Criteri di utilizzo corretto potranno applicarsi all’uso del software e dei prodotti Skype da parte dell’Utente.
L’Utente potrà prendere visione di tali condizioni definite per impedire situazioni di uso illecito e improprio e che potranno limitare tipo, durata o volume delle chiamate o dei messaggi disponibili per l’Utente.
Tali condizioni sono da considerarsi incorporate nelle presenti Condizioni in virtù di questo riferimento e sono disponibili per l’Utente all’indirizzo https://www.skype.com/go/terms.fairusage.
v. Mappe.
Il software e i prodotti Skype contengono funzionalità che consentono all’Utente di inviare dati a un servizio di mappe o di utilizzare tale servizio per tracciare se stesso su una mappa.
Utilizzando tali funzionalità, l’Utente accetta le presenti Condizioni e le condizioni relative a Google Maps disponibili all’indirizzo https://www.google.com/intl/en_ALL/help/terms_maps.html.
vi.
Utilizzo Personale/Non Commerciale.
Il software e i prodotti Skype sono destinati esclusivamente all’utilizzo personale e non commerciale.
L’Utente non è autorizzato a utilizzare Skype a lavoro per le proprie comunicazioni commerciali.
vii.
Numero Skype/Skype To Go.
Nel caso in cui Microsoft fornisca all’Utente un Numero Skype o Skype To Go, l’Utente accetta di non disporre del numero o di avere il diritto di conservare tale numero per sempre.
In determinati paesi l’Utente potrà ricevere un numero da un partner Microsoft anziché da Microsoft stessa e in tal caso è possibile che debba stipulare un contratto specifico con tale partner.
Maggiori dettagli sul Numero Skype sono disponibili all'indirizzo https://go.skype.com/home.skype-number.
viii.
Skype Manager.
Un “Account di Gestione Skype Manager” viene creato e gestito dall’Utente, che agisce come singolo amministratore di un gruppo Skype Manager e non come persona giuridica commerciale.
L’Utente potrà collegare il proprio account Microsoft singolo a un gruppo Skype Manager (“Account Collegato”).
L’Utente potrà nominare amministratori aggiuntivi del proprio Skype Manager, purché accettino le presenti Condizioni.
Qualora l’Utente associ Numeri Skype a un Account Collegato, è responsabile della conformità a tutti i requisiti correlati alla residenza o alla posizione degli utenti del proprio Account Collegato.
Qualora l’Utente scelga di rimuovere il collegamento da un Account Collegato di un gruppo Skype Manager, le eventuali sottoscrizioni assegnate, il Credito Skype o i Numeri Skype non saranno recuperabili e il materiale o il Contenuto dell’Utente associato all’account non collegato non sarà più accessibile all’Utente.
L’Utente accetta di trattare i dati personali del proprio Account Collegato in conformità a tutte le leggi applicabili in materia di diritto alla protezione dei dati personali.
ix.
Tariffe e Rimborsi Skype.
Le tariffe per le chiamate verso telefoni che non rientrano in un abbonamento prevedono uno scatto alla risposta (addebito singolo per ogni chiamata) e una tariffa al minuto, come indicato alla pagina www.skype.com/go/allrates.
Gli importi per le chiamate verranno dedotti dal saldo del Credito Skype.
Microsoft potrà cambiare le tariffe per le chiamate verso i telefoni e i numeri a tariffa premium che non fanno parte di un abbonamento.
In caso di modifiche sostanziali e non vantaggiose per l’Utente (ad esempio, in caso di aumento delle tariffe), Microsoft informerà l’Utente tramite posta elettronica o in altro modo ritenuto appropriato almeno trenta (30) giorni prima che le modifiche abbiano effetto.
Passati trenta (30) giorni, le nuove tariffe verranno applicate alla successiva chiamata dell’Utente.
Le tariffe correnti sono disponibili all’indirizzo www.skype.com/go/allrates.
L’Utente non dovrà effettuare chiamate qualora non accetti le nuove tariffe.
Gli addebiti per frazioni di minuto e frazioni di unità monetaria verranno arrotondati per eccesso all’unità intera più vicina.
Se non altrimenti indicato, tutti i prezzi per i prodotti a pagamento Skype sono comprensivi delle imposte applicabili, inclusa l’IVA.
L’IVA viene calcolata in base all’indirizzo di fatturazione specificato.
L’Utente rinuncia esplicitamente a qualsiasi diritto di rimborso dell’IVA da parte di Microsoft qualora l’importo dell’IVA, che Microsoft deve corrispondere alle autorità fiscali, sia per qualsivoglia motivo inferiore all’importo dell’IVA applicato all’Utente.
I prodotti Skype a pagamento non sono disponibili per i clienti nelle seguenti località: Monte Athos, Isole Canarie, Dipartimenti francesi d’Oltremare, Isole Aland, Isole del Canale, Heligoland, Büsingen/Buesingen, Ceuta, Melilla, Livigno, Campione d’Italia e Acque Italiane del Lago di Lugano.
Qualora l’Utente faccia uso di un prodotto Skype a pagamento, il Periodo di Ripensamento di cui dispone verrà estinto e l’acquisto non potrà essere annullato né rimborsato.
La spesa del Credito Skype, l’assegnazione di un Numero Skype o l’utilizzo di un abbonamento è da considerarsi come “erogazione completa” e/o “utilizzo” di un prodotto a pagamento Skype.
L’Utente accetta espressamente che i Numeri Skype possano essere assegnati prima del termine del Periodo di Ripensamento e che diventino non rimborsabili dopo l’assegnazione.
Al di fuori del Periodo di Ripensamento, solo le sottoscrizioni Skype non utilizzate o non scadute sono rimborsabili ai sensi delle presenti Condizioni.
Il Periodo di Ripensamento e i rimborsi non si applicano ai prodotti a pagamento Skype (i) acquistati tramite un partner terzo, (ii) pagati in contanti tramite metodi di pagamento di terzi (ad esempio, un portafoglio per pagamenti in contanti), (iii) non acquistati direttamente online da Microsoft (ad esempio, voucher o schede prepagate) o (iv) assegnati all’account dell’Utente da terzi.
Nonostante quanto sopra, l'Utente potrà avere diritto, ai sensi della legge applicabile, a un rimborso, su richiesta, dell'eventuale saldo della sottoscrizione pagato in anticipo nel caso in cui passi il Numero Skype a un altro provider.
x. Credito Skype.
Microsoft non garantisce che l’Utente sarà in grado di utilizzare il saldo del Credito Skype per acquistare tutti i prodotti a pagamento Skype.
Qualora l’Utente non utilizzi il Credito Skype per un periodo di 180 giorni, Microsoft renderà tale credito inattivo.
L’Utente potrà riattivare il Credito Skype mediante l’apposito collegamento disponibile all’indirizzo https://www.skype.com/go/store.reactivate.credit.
L’Utente può attivare l’opzione di Autoricarica al momento dell’acquisto del Credito Skype, selezionando l’apposita casella.
In tal caso, ogni volta che il saldo Skype dell’Utente scenderà al di sotto della soglia impostata di volta in volta da Skype, verrà ricaricato con lo stesso importo e tramite lo stesso metodo di pagamento scelto dall’Utente.
Qualora l’Utente che attiva l’Autoricarica abbia acquistato un abbonamento con un metodo di pagamento diverso da carta di credito, PayPal o Moneybookers (Skrill), il relativo saldo del Credito Skype verrà ricaricato con l’importo necessario all’acquisto del successivo rinnovo.
L’Utente può disattivare l’Autoricarica in qualsiasi momento eseguendo l’accesso e modificando le impostazioni nel portale dell’account in Skype.
xi.
Tariffe dei Messaggi Internazionali.
GroupMe e Microsoft Teams utilizzano al momento numeri con base negli Stati Uniti per ciascun gruppo creato.
Ogni SMS inviato a o ricevuto da un numero GroupMe o Microsoft Teams vale come un SMS internazionale inviato negli o ricevuto dagli Stati Uniti.
L’Utente dovrà rivolgersi al proprio operatore per conoscere le tariffe internazionali associate.
Torna all'inizioInizio pagina
Bing e MSN
f. Bing e MSN.
i. Materiali di Bing e MSN.
Gli articoli, il testo, le foto, le mappe, i video, i lettori video e altro materiale di terzi disponibili su Bing e MSN, anche tramite bot, applicazioni e programmi di Microsoft, sono esclusivamente per uso personale e non commerciale.
Altri utilizzi, ad esempio il download, la duplicazione o la ridistribuzione di tali materiali oppure l’impiego di tali materiali o prodotti per realizzare prodotti per uso personale, sono permessi solo nella misura massima specificatamente autorizzata da Microsoft o dagli aventi diritto oppure consentita dalla legge applicabile in materia di copyright.
Microsoft o altri aventi diritto si riservano tutti i diritti sul materiale non espressamente concessi da Microsoft ai sensi delle condizioni di licenza.
ii.
Bing Mappe.
L’Utente non potrà utilizzare le immagini panoramiche di Stati Uniti, Canada, Messico, Nuova Zelanda, Australia o Giappone per utilizzi correlati alla pubblica amministrazione senza l’approvazione scritta separata da parte di Microsoft.
iii.
Bing Places.
Quando l’Utente fornisce i propri Dati o il Contenuto dell’Utente a Bing Places, concede a Microsoft una licenza mondiale e gratuita relativamente alla proprietà intellettuale per utilizzare, riprodurre, salvare, modificare, aggregare, promuovere, trasmettere, visualizzare o distribuire nell’ambito di un servizio e concedere in sublicenza tali diritti a terzi.
Torna all'inizioInizio pagina
Cortana
g. Cortana.
i. Utilizzo Personale, Non Commerciale.
Cortana è il servizio di assistenza personale di Microsoft.
Le funzionalità, i servizi e il contenuto forniti da Cortana (collettivamente “Servizi di Cortana”) sono destinati esclusivamente all’utilizzo personale e non commerciale.
ii.
Funzionalità e Contenuto.
Cortana offre una serie di funzionalità, alcune delle quali sono personalizzate.
I Servizi di Cortana potranno consentire all’Utente l’accesso a servizi, dati o funzionalità fornite da altri Servizi Microsoft o da App e Servizi di Terzi.
Le Condizioni per l’utilizzo specifiche dei servizi contenute nell’Articolo 13 si applicano anche all’utilizzo dei Servizi Microsoft accessibili tramite i Servizi di Cortana.
Cortana mette a disposizione dell’Utente informazioni solo per aiutarlo nella pianificazione e l’Utente, esaminandole, le dovrà valutare autonomamente.
Microsoft non garantisce l’affidabilità, la disponibilità o la tempestività di esperienze personalizzate fornite da Cortana.
Microsoft non è responsabile del fatto che una funzionalità di Cortana posticipi o impedisca all’Utente di ricevere, analizzare o inviare una comunicazione o una notifica oppure di ottenere un servizio.
iii.
App e Servizi di Terzi.
Erogando i propri Servizi, Cortana potrà suggerire all’Utente App e Servizi di Terzi e aiutarlo a interagire con essi (servizi connessi o competenze di terzi).
Qualora l’Utente lo desideri, per aiutarlo a ottenere i servizi richiesti, Cortana potrà scambiare con App e Servizi di Terzi dati, quali il codice di avviamento postale e le domande e le risposte restituite dalle App e dai Servizi di Terzi.
Cortana potrà consentire all’Utente di effettuare acquisti tramite le App e i Servizi di Terzi utilizzando le preferenze e le impostazioni dell’account che ha stabilito direttamente con tali App e Servizi di Terzi.
L’Utente può disconnettere il Servizio di Cortana in uso dalle App e dai Servizi di Terzi in qualsiasi momento.
L’utilizzo dei Servizi di Cortana per connettersi con le App e i Servizi di Terzi è disciplinato dall’Articolo 5 delle presenti Condizioni.
Gli editori di App e di Servizi di Terzi potranno cambiare o interrompere la funzionalità o le funzioni di tali App e Servizi di Terzi o l’integrazione con i Servizi di Cortana.
Microsoft non è responsabile del software o del firmware fornito da tali produttori.
iv.
Dispositivi con Cortana.
I dispositivi con Cortana sono prodotti o dispositivi in grado di accedere ai Servizi di Cortana oppure prodotti o dispositivi che sono compatibili con i Servizi di Cortana.
I dispositivi con Cortana includono dispositivi o prodotti di terzi che non sono di proprietà di Microsoft e che Microsoft non produce né sviluppa.
Microsoft non è responsabile di tali dispositivi o prodotti di terzi.
v. Aggiornamenti Software.
Microsoft potrà verificare automaticamente la versione del software dei Servizi di Cortana, operazione necessaria per erogare i Servizi, e scaricare gli aggiornamenti software o le modifiche alla configurazione, senza alcun addebito all’Utente, oppure richiedere ai produttori dei dispositivi per Cortana di mantenere aggiornato il software dei Servizi di Cortana.
Torna all'inizioInizio pagina
Servizi di Office
h. Servizi di Office.
i. Microsoft 365 Home, Microsoft 365 Personal, Office Online, Sway, OneNote.com e qualsiasi altro Servizio di sottoscrizione di Microsoft Office 365 o con marchio Office sono destinati esclusivamente a un utilizzo personale, non commerciale, da parte dell’Utente, a meno che quest’ultimo non disponga di diritti sull’utilizzo commerciale ai sensi di un contratto specifico stipulato con Microsoft.
L’utilizzo di app, quali Word, Excel, PowerPoint, Outlook, OneDrive, Access e Publisher, in Microsoft 365 Family, Microsoft 365 Personal e in altri Servizi soggetti a sottoscrizione di Microsoft 365 è disciplinato dalle condizioni di licenza supplementari disponibili all’indirizzo https://aka.ms/useterms e dalle presenti Condizioni.
ii.
Outlook.
Outlook include l'utilizzo di Bing Maps.
Qualsiasi contenuto fornito tramite Bing Maps, inclusi i geocode, può essere utilizzato solo all’interno del prodotto attraverso il quale il contenuto viene erogato.
L'utilizzo di Bing Maps è disciplinato dalle Condizioni per l’Utilizzo per l’Utente Finale di Bing Maps e dall'Informativa sulla Privacy Microsoft disponibili, rispettivamente, agli indirizzi go.microsoft.com/?linkid=9710837 e go.microsoft.com/fwlink/?LinkID=248686.
Torna all'inizioInizio pagina
Servizi Sanitari Microsoft
i. Servizi Sanitari Microsoft.
i. Microsoft Band.
Il dispositivo e l’applicazione Microsoft Band non sono dispositivi medici e sono da utilizzarsi esclusivamente per finalità legate al fitness e al benessere.
Non sono concepiti né destinati a essere impiegati nella diagnosi di malattie o di altre condizioni di salute, né per la cura, la riduzione, il trattamento o la prevenzione di malattie o di altre condizioni di salute.
Microsoft non è responsabile di alcuna decisione presa sulla base dei dati ricevuti da Microsoft Band.
ii.
Bot della Salute.
I bot della salute, che possono includere piani d’azione, analisi, promemoria e altre funzioni, non sono dispositivi medici e sono da utilizzarsi esclusivamente per finalità legate al fitness e al benessere con un programma preparato da un operatore sanitario.
Non sono concepiti per essere impiegati nella diagnosi di malattie o di altre condizioni di salute, né per la cura, la riduzione o il trattamento di malattie o altre condizioni di salute, né intendono sostituire il consulto medico fornito da professionisti.
L’Utente si assume la piena responsabilità relativamente all’utilizzo da parte sua di bot della salute.
Microsoft non è responsabile di alcuna decisione presa sulla base dei dati ricevuti tramite i bot della salute.
L’Utente dovrà sempre consultare un medico per eventuali domande riguardo a condizioni mediche, regimi alimentari, programmi di fitness o di benessere prima di utilizzare i bot della salute.
L’Utente non dovrà ignorare il parere professionale di un medico né ritardare il ricorso a cure mediche in ragione delle informazioni consultate o disponibili tramite i Servizi.
Come avviene per la tecnologia, anche i bot della salute potrebbero non funzionare come previsto per molteplici ragioni, tra cui la perdita di potenza o connettività.
Torna all'inizioInizio pagina
Prodotti Digitali
j. Prodotti Digitali.
Tramite Microsoft Groove, Film e TV Microsoft, Store, Servizi Xbox e qualsiasi altro servizio futuro e correlato, Microsoft potrà consentire all’Utente di ottenere, ascoltare, visualizzare, riprodurre o leggere (a seconda dei casi) musica, immagini, video, testo, libri, giochi o altro materiale (“Prodotti Digitali”) che potrà essere ottenuto dall’Utente in formato digitale.
I Prodotti Digitali sono esclusivamente per intrattenimento personale e non per uso commerciale da parte dell’Utente.
L’Utente accetta di non ridistribuire, trasmettere, eseguire pubblicamente o visualizzare pubblicamente né di trasferire copie dei Prodotto Digitali.
I Prodotti Digitali potranno essere di proprietà di Microsoft o di terzi.
In tutti i casi l’Utente comprende e dà atto che i suoi diritti relativamente ai Prodotti Digitali sono limitati dalle presenti Condizioni, dalla legge sul copyright e dalle regole sull’utilizzo disponibili all’indirizzo https://go.microsoft.com/fwlink/p/?LinkId=723143.
L’Utente accetta che per nessun motivo tenterà di modificare i Prodotti Digitali ottenuti tramite uno dei Servizi, ad esempio con l’intento di mascherare o modificare la titolarità o l’origine dei Prodotti Digitali.
Microsoft o i proprietari dei Prodotti Digitali potranno rimuovere periodicamente i Prodotti Digitali dai Servizi senza preavviso.
Torna all'inizioInizio pagina
OneDrive
k. OneDrive.
i. Allocazione di Memoria.
Qualora l’Utente abbia archiviato nel proprio account OneDrive più contenuto di quello consentito ai sensi delle condizioni per l’utilizzo del servizio di sottoscrizione gratuito o a pagamento per OneDrive e non risponda alle comunicazioni di Microsoft che lo invita a fissare l’account tramite la rimozione del contenuto in eccesso o il passaggio a un nuovo piano di sottoscrizione con una quantità maggiore di memoria entro 30 giorni dalla ricezione della comunicazione (o un eventuale periodo più lungo specificato nella comunicazione), Microsoft si riserva il diritto di chiudere l’account dell’Utente e di eliminare o disabilitare l’accesso al relativo Contenuto su OneDrive.
ii.
Erogazione del Servizio.
In base a fattori, quali l’apparecchiatura, la connessione a Internet e gli sforzi di Microsoft per mantenere le prestazioni e l’integrità del servizio offerto, l’Utente potrà occasionalmente sperimentare ritardi nel caricamento o nella sincronizzazione di contenuto su OneDrive.
iii.
Comunicazione della Scadenza.
Microsoft fornirà all’Utente un preavviso di almeno un mese prima di chiudere l’account OneDrive per inattività ai sensi dell’Articolo 4.a.ii.
Qualora l’Utente sia un sottoscrittore di OneDrive, Microsoft non chiuderà l’account per inattività nei periodi in cui l’Utente avrà pagato l’utilizzo di OneDrive.
iv.
Modifiche al Servizio OneDrive.
Microsoft comunicherà con almeno 30 giorni di anticipo qualora una qualsiasi modifica al servizio OneDrive gratuito o a pagamento dovesse impedire all’Utente l’accesso al proprio Contenuto su OneDrive.
v. Sottoscrizioni a Pagamento.
Qualora Microsoft riduca i limiti di archiviazione dei dati di OneDrive o annulli il servizio OneDrive, l’Utente potrà annullare la propria sottoscrizione a pagamento di OneDrive e riceverà da Microsoft un rimborso proporzionale al servizio non utilizzato.
Microsoft comunicherà tale modifica all’Utente con un preavviso di 30 giorni e l’Utente dovrà procedere con l’annullamento entro il periodo stabilito nella comunicazione.
Torna all'inizioInizio pagina
Microsoft Rewards
l. Microsoft Rewards.
i. Microsoft Rewards (il “Programma”) consente all’Utente di guadagnare punti riscattabili per attività, quali ricerche qualificate, acquisti e altre offerte di Microsoft.
Le offerte potrebbero variare in base al mercato.
Una ricerca è l’atto di un utente singolo che immette del testo manualmente con lo scopo di ottenere, in buona fede, tramite la ricerca Bing risultati in base alle proprie esigenze e non include query inserite da un bot, una macro o altro strumento automatizzato o fraudolento di alcun tipo (“Ricerca”).
Un acquisto è il processo di acquisto di beni o di download e di acquisto di una licenza per contenuti digitali di Microsoft, sia a titolo gratuito che a pagamento (“Acquisto”).
I punti Microsoft Rewards non vengono offerti per ogni acquisto effettuato tramite Microsoft.
Di tanto in tanto Microsoft potrà offrire opportunità aggiuntive per guadagnare punti e ciascuna offerta sarà disponibile solo per un determinato periodo di tempo.
I punti guadagnati possono essere riscattati in cambio di premi elencati nell’apposita pagina all’indirizzo https://aka.ms/redeemrewards (“Premi”).
Per ulteriori informazioni, l’Utente potrà fare riferimento alla sezione Rewards disponibile alla pagina support.microsoft.com (https://support.microsoft.com) (“Domande frequenti”).
1.
Requisiti del Programma.
L’Utente deve disporre di un account Microsoft valido e i suoi dispositivi dovranno soddisfare i requisiti minimi di sistema (https://account.microsoft.com/rewards/).
Al Programma possono aderire gli utenti che risiedono nei mercati elencati nelle Domande Frequenti.
Ogni utente non può disporre di più di un account del Programma, anche nel caso in cui abbia più indirizzi e-mail, e le famiglie hanno un limite di sei account.
Il Programma è destinato a un uso esclusivamente personale e non potrà essere utilizzato a scopo commerciale.
2.
Punti.
L’Utente potrà solo condividere i punti all’interno della propria famiglia Microsoft (operazione soggetta a possibili limitazioni) o donarli alle organizzazioni no profit indicate nella pagina di riscatto, non potrà cederli.
I punti non sono di proprietà personale dell’Utente e l’Utente non potrà ricevere né contanti né soldi in cambio.
I punti sono concessi all’Utente su base promozionale.
L’Utente non può acquistare punti.
Microsoft potrà limitare la quantità di punti o Premi per persona, per famiglia o per un determinato periodo (ad esempio, un giorno) purché ciò non sia a discapito dell’Utente in violazione del principio di buona fede.
L’Utente non potrà riscattare più di 550.000 punti per anno solare nel Programma.
I punti guadagnati nel Programma non sono validi in altri programmi offerti da Microsoft o terzi, né potranno essere utilizzati insieme ad essi.
I punti non riscattati scadono qualora l’Utente non guadagni né riscatti punti per 18 mesi.
3.
Premi.
L’Utente potrà riscattare i punti o potrà donare i punti a un’organizzazione no profit indicata visitando la pagina di riscatto (https://aka.ms/redeemrewards) o registrandosi per effettuare offerte automatiche a organizzazioni no profit attraverso un programma di donazioni.
È possibile che un Premio particolare sia disponibile in un quantitativo limitato e verrà assegnato a chi ne farà richiesta per primo.
È possibile che all’Utente vengano richiesti altri dati, ad esempio l’indirizzo postale e un numero di telefono (non un numero VOIP o verde), e che gli venga anche chiesto di inserire un codice di prevenzione delle frodi o di sottoscrivere documenti legali aggiuntivi per riscattare i punti in cambio di Premi.
Una volta ordinato un Premio, l’Utente non può annullarlo né restituirlo con la pretesa che gli vengano resi i punti, tranne nel caso di prodotti difettosi o qualora sia richiesto dalla legge applicabile.
Qualora l’Utente ordini un Premio esaurito o non più disponibile per altri motivi, Microsoft potrà sostituirlo con un Premio di valore paragonabile o rimborsare i punti.
Microsoft potrà aggiornare i Premi offerti sulla pagina di riscatto o smettere di offrire Premi specifici.
Per alcuni Premi potranno essere previsti limiti di età.
Tali requisiti saranno inclusi nell’offerta specifica.
L’Utente è responsabile di tutte le imposte federali, statali e locali e di qualsiasi altro costo previsto per l’accettazione e l’utilizzo del Premio.
I Premi verranno inviati all’indirizzo di posta elettronica associato all’account Microsoft dell’Utente, pertanto l’Utente dovrà tenere il proprio indirizzo aggiornato.
I Premi che non si riescono a spedire non verranno emessi di nuovo e di conseguenza andranno persi.
I Premi non possono essere venduti.
Ulteriori informazioni su come offrire punti in modo automatico a organizzazioni no profit sono disponibili alla pagina delle Domande Frequenti relative a Dona con Bing (https://www.microsoft.com/rewards/give-mode-overview).
4.
Annullamento della Partecipazione dell’Utente al Programma.
Qualora l’Utente non desideri più partecipare al programma Microsoft Rewards, dovrà esprimere esplicitamente il proprio rifiuto attenendosi alle istruzioni disponibili nell’apposita pagina (https://account.microsoft.com/rewards/optout?confirm=false).
In seguito al rifiuto, l’Utente perderà immediatamente tutti i punti di cui dispone.
L’account del Programma dell’Utente potrà essere cancellato qualora l’Utente non effettui almeno un accesso nell’arco di 18 mesi.
Inoltre, Microsoft si riserva il diritto di cancellare l’account del Programma di un utente specifico qualora ritenga che l’Utente stia alterando, utilizzando in modo improprio o defraudando il Programma o sia inadempiente alle presenti condizioni.
In caso di annullamento del Programma (da parte dell’Utente o di Microsoft) o qualora il Programma venga sospeso, l’Utente avrà a disposizione 90 giorni per riscattare i punti; diversamente, tali punti andranno persi.
Al momento dell’annullamento scade il diritto dell’Utente di utilizzare il Programma e di raccogliere altri punti.
5.
Altre Condizioni.
Microsoft si riserva il diritto di impostare l’Utente come non qualificato, disabilitare l’accesso dell’Utente al Programma o al suo account per i Premi e/o trattenere punti, Premi e donazioni per enti benefici, qualora ritenga che l’Utente stia manomettendo o utilizzando in modo improprio alcuni aspetti del Programma, non sia idoneo a ricevere un Premio per motivi legali (ad esempio, le leggi in materia di controllo dell’esportazione) o possa essere coinvolto in attività che violino le presenti Condizioni.
Torna all'inizioInizio pagina
Azure
m. Azure.
L’utilizzo del servizio Azure è disciplinato dalle condizioni del contratto specifico ai sensi del quale l’Utente ha ottenuto i servizi, come riportato in dettaglio nella pagina delle Informazioni Legali di Microsoft Azure all’indirizzo https://aka.ms/AA7z67v.
Torna all'inizioInizio pagina
Varie
14.
Varie.
Questo Articolo e gli Articoli 1, 9 (per importi sostenuti prima della scadenza delle presenti Condizioni), 10, 11, 12, 16 e quelli che per le loro condizioni si applicano dopo la sua scadenza estenderanno la loro validità dopo la risoluzione o l’annullamento delle presenti Condizioni.
Microsoft potrà cedere, trasferire o in altro modo disporre dei propri diritti e obbligazioni ai sensi delle presenti Condizioni, interamente o in parte, in qualsiasi momento e senza preavviso, purché tale cessione, trasferimento o disponibilità non leda l’Utente.
L’Utente non potrà cedere, trasferire né in altro modo disporre delle presenti Condizioni o di eventuali diritti di utilizzo dei Servizi.
Le presenti Condizioni costituiscono l’intero accordo tra l’Utente e Microsoft in relazione all’utilizzo dei Servizi e prevale su qualsiasi contratto precedente tra l’Utente e Microsoft relativo all’utilizzo dei Servizi.
Tutte le parti delle presenti Condizioni si applicano nella misura massima consentita dalla legge specifica.
Qualora un tribunale o un arbitro possa ritenere non attuabile una parte delle presenti Condizioni così com’è scritta, tali Condizioni saranno considerate come sostituite con condizioni simili e attuabili nella misura ammessa dalla legge applicabile, ma la parte restante delle Condizioni non subirà variazioni.
Le presenti Condizioni sono a esclusivo beneficio dell’Utente e di Microsoft.
Si intendono quindi esclusi gli altri soggetti, ad eccezione degli aventi causa e dei cessionari di Microsoft.
Le intestazioni degli Articoli sono puramente indicative.
15.
Rinuncia alle disposizioni in materia di protezione dell'utente finale.
Qualora l'Utente sia una microimpresa, un'azienda di piccole dimensioni o un'organizzazione no profit, accetta di rinunciare a tutti i diritti di cui altrimenti godrebbe ai sensi del Codice Europeo delle Comunicazioni Elettroniche (Direttiva 2018/1972), Articolo 102, commi 1, 3 e 5, Articolo 105, comma 1 e Articolo 107, commi 1 e 3.
16.
Disposizioni in materia di esportazione.
L’Utente dovrà attenersi a tutte le leggi e a tutti i regolamenti nazionali e internazionali in materia di controllo dell’esportazione applicabili al software e/o ai Servizi, incluse le limitazioni relative a destinazioni, utenti finali e utilizzo finale.
Ulteriori informazioni sulle limitazioni geografiche e relative all’esportazione sono disponibili alla pagina https://www.microsoft.com/exporting.
17.
Riserva di Diritti e Commenti.
Fatto salvo quanto espressamente stabilito dalle presenti Condizioni, Microsoft non concede all’Utente alcuna licenza né altri diritti di alcun tipo ai sensi di brevetti, know-how, copyright, segreti commerciali, marchi o altra proprietà intellettuale appartenente a Microsoft o alle persone giuridiche correlate oppure controllata da Microsoft o dalle persone giuridiche correlate, tra cui, a titolo esemplificativo, ragioni sociali, segni distintivi, logo o simboli equivalenti.
Qualora l’Utente fornisca a Microsoft idee, proposte, suggerimenti o commenti, inclusi, a titolo esemplificativo, idee di nuovi prodotti, tecnologie, promozioni, nomi di prodotto, commenti sui prodotti e miglioramenti dei prodotti (“Commenti”), concede a Microsoft, a titolo gratuito, senza royalty o altre obbligazioni nei propri confronti, il diritto di realizzare, avere realizzato, creare lavori derivati, utilizzare, condividere e commercializzare i propri Commenti in qualsiasi modo e per qualsiasi scopo.
L’Utente non fornirà alcun Commento che sia soggetto a una licenza che imponga a Microsoft di concedere in licenza a terzi il suo software, le sue tecnologie o la sua documentazione per avervi incluso i Commenti dell’Utente.
Torna all'inizioInizio pagina
COMUNICAZIONI
Comunicazioni e procedura per proporre reclami per violazione della proprietà intellettuale.
Microsoft rispetta i diritti di proprietà intellettuale di terzi.
Qualsivoglia reclamo relativo alla violazione della proprietà intellettuale, inclusi i reclami per violazioni del copyright, dovrà essere inviato dall’Utente al soggetto designato da Microsoft.
Per dettagli e informazioni di contatto, l’Utente potrà visitare la pagina con le indicazioni relative alle Comunicazioni e Procedure per Proporre Reclami per Violazione dei Diritti di Copyright (https://www.microsoft.com/info/cpyrtInfrg.html).
Microsoft utilizza le procedure stabilite ai sensi del Titolo 17, Codice degli Stati Uniti, Articolo 512 per rispondere a comunicazioni relative a violazione del copyright.
In alcune circostanze Microsoft potrà anche disattivare o risolvere gli account di utenti dei servizi di Microsoft che potrebbero essere trasgressori ricorrenti.
Comunicazioni e procedure relative a dubbi sulla proprietà intellettuale negli annunci pubblicitari.
L’Utente potrà prendere visione delle Norme relative alla Proprietà Intellettuale (https://go.microsoft.com/fwlink/?LinkId=243207) di Microsoft riguardanti i dubbi sulla proprietà intellettuale nella rete pubblicitaria.
Informazioni sul copyright e i marchi.
I Servizi sono protetti da copyright © di Microsoft Corporation e/o dei suoi fornitori, One Microsoft Way, Redmond, WA 98052, USA.
Tutti i diritti sono riservati.
Le Condizioni incorporano le Linee Guida Microsoft relative ai Marchi (https://www.microsoft.com/en-us/legal/intellectualproperty/trademarks/usage/general.aspx) (e relative modifiche periodiche).
Microsoft e i nomi, i logo e le icone di tutti i prodotti, i programmi software e i servizi Microsoft potranno essere marchi registrati o non registrati del gruppo di società Microsoft negli Stati Uniti e/o in altri Paesi.
L’elenco di marchi registrati di Microsoft disponibile alla pagina https://www.microsoft.com/en-us/legal/intellectualproperty/trademarks/EN-US.aspx non è completo.
I nomi di prodotti e società reali potranno essere marchi dei rispettivi proprietari.
Eventuali diritti non espressamente concessi ai sensi delle presenti Condizioni sono riservati.
Alcuni prodotti software utilizzati su determinati server dei siti Web Microsoft si basano in parte sul lavoro dell’Independent JPEG Group.
Copyright © 1991 -1996 Thomas G. Lane.
Tutti i diritti sono riservati.
Il software “gnuplot” utilizzato in alcuni server dei siti Web di Microsoft ha copyright © 1986‑1993 Thomas Williams, Colin Kelley.
Tutti i diritti sono riservati.
Comunicazioni Mediche.
Microsoft non fornisce consulenze mediche o sanitarie, né diagnosi o terapie.
L’Utente è tenuto a rivolgersi al proprio medico o ad altro operatore sanitario qualificato per eventuali domande riguardo a condizioni mediche, regimi alimentari, programmi di fitness o di benessere.
L’Utente non dovrà ignorare il parere professionale di un medico né ritardare il ricorso a cure mediche in ragione delle informazioni consultate o disponibili tramite i Servizi.
Quote e indici azionari (inclusi i valori degli indici).
Le informazioni finanziarie fornite tramite i Servizi sono destinate esclusivamente all’utilizzo personale e non commerciale.
L’Utente non potrà utilizzare i dati o i marchi finanziari di licenzianti terzi in relazione all’emissione, alla creazione, alla sponsorizzazione, alla compravendita, alla commercializzazione o alla promozione di strumenti finanziari o di prodotti di investimento, tra cui, a titolo esemplificativo, derivati, prodotti strutturati, fondi di investimento, EFT o portafogli di investimento, nei quali il prezzo, il reddito e/o le prestazioni dello strumento o del prodotto di investimento si basino su, siano correlate a, o abbiano lo scopo di tenere traccia dei dati finanziari) senza avere stipulato un contratto scritto specifico con il licenziante terzo.
Comunicazione finanziaria.
Microsoft non è un broker/operatore in borsa né un consulente finanziario registrato ai sensi della legge federale sui valori mobiliari degli Stati Uniti o delle leggi sui valori mobiliari di altre giurisdizioni e non consiglia ai singoli utenti di acquistare, vendere o investire in valori mobiliari o altri prodotti o servizi finanziari.
Nessuna informazione contenuta nei Servizi costituisce un’offerta o un invito ad acquistare o vendere qualsiasi titolo.
Microsoft e i suoi licenzianti di quotazioni o dati degli indici non approvano né consigliano particolari prodotti o servizi finanziari.
Nessuna informazione contenuta nei Servizi è da intendersi come consulenza professionale, incluse, a titolo esemplificativo, consulenze fiscali o relative a investimenti.
Comunicazione relativa agli Standard Video H.264/AVC, MPEG-4 Visual e VC-1.
Il software potrà includere la tecnologia di decodifica video H.264/AVC, MPEG-4 Visual e/o VC-1, che potrà essere concessa in licenza da MPEG LA, L.L.C e che consiste in un formato per la compressione dei dati delle informazioni video.
MPEG LA, L.L.C. richiede la seguente comunicazione:
IL PRESENTE PRODOTTO È CONCESSO IN LICENZA AI SENSI DELLE LICENZE PER IL PORTAFOGLIO DI BREVETTI H.264/AVC, MPEG-4 VISUAL E VC-1 PER L’UTILIZZO PERSONALE E NON COMMERCIALE DA PARTE DI UN CONSUMATORE AL FINE DI (A) CODIFICARE VIDEO IN CONFORMITÀ AGLI STANDARD (“STANDARD VIDEO”) OPPURE (B) DECODIFICARE IL VIDEO H.264/AVC, MPEG-4 VISUAL E VC-1 CODIFICATO DA UN CONSUMATORE IMPEGNATO IN UN’ATTIVITÀ PERSONALE E NON COMMERCIALE E/O RICEVUTO DA UN FORNITORE DI VIDEO AUTORIZZATO A DISTRIBUIRE TALE VIDEO.
LE LICENZE NON SI ESTENDONO AD ALCUN ALTRO PRODOTTO, ANCHE NEL CASO IN CUI TALE PRODOTTO SIA INCLUSO NEL PRESENTE SOFTWARE IN UN ARTICOLO SINGOLO.
NESSUNA LICENZA VIENE CONCESSA O SARÀ IMPLICITA PER QUALSIASI ALTRO UTILIZZO.
PER ULTERIORI INFORMAZIONI, L'UTENTE DOVRÀ RIVOLGERSI A MPEG LA, L.L.C., VISITANDO IL SITO WEB MPEG LA (https://www.mpegla.com).
Per maggiore chiarezza, tale comunicazione non limita né vieta l’utilizzo del software fornito ai sensi delle presenti Condizioni per i normali utilizzi commerciali che siano propri dell’attività commerciale svolta e non includano (i) la ridistribuzione del software a terzi o (ii) la creazione di materiale con tecnologie conformi agli STANDARD VIDEO per la distribuzione a terzi.
Torna all'inizioInizio pagina
CONDIZIONI DI LICENZA STANDARD PER L’APPLICAZIONE
CONDIZIONI DI LICENZA STANDARD PER L’APPLICAZIONE
PER LE APPLICAZIONI OFFERTE NELLO SPAZIO ECONOMICO EUROPEO
MICROSOFT STORE, MICROSOFT STORE SU WINDOWS E MICROSOFT STORE SU XBOX
Le presenti condizioni di licenza costituiscono un contratto tra l’Utente e l’editore dell’applicazione.
L’Utente dovrà leggerle con attenzione.
Tali condizioni sono valide per le applicazioni software che l’Utente scarica da Microsoft Store, Microsoft Store in Windows o Microsoft Store su Xbox (ciascuno dei quali viene indicato nelle presenti condizioni di licenza con lo “Store”), inclusi eventuali aggiornamenti o supplementi relativi all’applicazione, a meno che l’applicazione non venga fornita con condizioni specifiche, nel qual caso si applicheranno queste ultime.
QUALORA L’UTENTE NON ACCETTI TALI CONDIZIONI, NON DISPORRÀ DI ALCUN DIRITTO NÉ DOVRÀ SCARICARE O UTILIZZARE L’APPLICAZIONE.
L’editore dell’applicazione indica la persona giuridica che concede l’applicazione in licenza all’Utente, come specificato nello Store.
Qualora l’Utente si conformi alle presenti condizioni di licenza, gli verranno concessi i diritti che seguono.
1.
DIRITTI DI INSTALLAZIONE E UTILIZZO.
L’Utente potrà installare e utilizzare l’applicazione sui dispositivi Windows o le console Xbox secondo quanto descritto nelle Regole d'Uso (https://go.microsoft.com/fwlink/p/?LinkId=723143) di Microsoft.
Microsoft si riserva il diritto di modificare in qualsiasi momento le proprie Regole d'Uso (https://go.microsoft.com/fwlink/p/?LinkId=723143).
2.
SERVIZI BASATI SU INTERNET.
a. Consenso all’utilizzo dei servizi basati su Internet o wireless.
Qualora l’applicazione si connetta ai computer su Internet, anche tramite una rete wireless, l’utilizzo dell’applicazione funge da consenso alla trasmissione di informazioni standard sul dispositivo (incluse, a titolo esemplificativo, informazioni tecniche sul software applicativo, di sistema e del dispositivo e sulle periferiche) per i servizi basati su Internet e wireless.
Qualora in relazione all’utilizzo dei servizi a cui si accede durante l’utilizzo dell’applicazione siano fornite altre condizioni, si applicano anche tali condizioni.
b. Utilizzo improprio dei servizi basati su Internet.
L’Utente non potrà utilizzare i servizi basati su Internet in alcun modo che possa intenzionalmente danneggiarli o pregiudicare l’utilizzo degli stessi o della rete wireless da parte di altri.
L’Utente non potrà utilizzare il servizio per tentare di accedere in modo non autorizzato e con qualsiasi mezzo a servizi, dati, account o reti.
3.
AMBITO DELLA LICENZA.
L’applicazione non viene venduta, ma è concessa in licenza.
Il presente contratto concede all’Utente solo alcuni diritti di utilizzo dell’applicazione.
Qualora ai sensi del contratto stipulato tra Microsoft e l’Utente, l’utilizzo delle applicazioni sui dispositivi dell’Utente non sia più abilitato, qualsiasi diritto di licenza associato cesserà.
L’editore dell’applicazione si riserva tutti gli altri diritti.
Nel limite massimo consentito dalla legge applicabile, l’Utente potrà utilizzare l’applicazione esclusivamente nei modi espressamente consentiti nel presente contratto.
Nel far ciò, l’Utente dovrà attenersi a qualsiasi limitazione tecnica dell’applicazione che gli consenta di utilizzarla solo in determinati modi.
L’Utente non potrà:
a. aggirare le limitazioni tecniche presenti nell’applicazione;
b. decompilare o disassemblare l’applicazione, fatta eccezione e solo per i casi in cui tali attività siano espressamente autorizzate dalle disposizioni della legge applicabile in materia di copyright per i programmi per computer;
c. effettuare più copie dell’applicazione di quante specificate nel presente contratto o consentite dalla legge applicabile, nonostante questa limitazione;
d. pubblicare o in altro modo rendere l’applicazione disponibile per consentirne la duplicazione da parte di altri;
e. noleggiare, concedere in locazione o in prestito l’applicazione;
f. trasferire l’applicazione o il presente contratto a terzi.
4.
DOCUMENTAZIONE.
Qualora la documentazione sia fornita insieme all’applicazione, l’Utente potrà duplicarla e utilizzarla a scopo di riferimento personale.
5.
LIMITAZIONI RELATIVE ALLA TECNOLOGIA E ALL’ESPORTAZIONE.
L’applicazione potrà essere soggetta alle leggi e ai regolamenti degli Stati Uniti o internazionali applicabili in materia di controllo della tecnologia o esportazione.
L’Utente dovrà attenersi a tutte le leggi e a tutti i regolamenti nazionali e internazionali in materia di controllo dell’esportazione applicabili alla tecnologia utilizzata o supportata dall’applicazione.
Tali leggi includono limitazioni circa le destinazioni, gli utenti finali e l’utilizzo finale.
Per ulteriori informazioni sui prodotti con marchio Microsoft, l’Utente potrà visitare il sito Web per l’esportazione dei prodotti Microsoft (https://go.microsoft.com/fwlink/?linkid=868967).
6.
SERVIZI DI SUPPORTO TECNICO.
L’Utente dovrà contattare l’editore dell’applicazione per determinare se siano disponibili servizi di supporto tecnico.
Microsoft, il produttore dell’hardware e il gestore telefonico wireless non sono responsabili della fornitura di servizi di supporto tecnico per l’applicazione, a meno che uno di essi non sia l’editore dell’applicazione.
7.
INTERO ACCORDO.
Il presente contratto, qualsiasi informativa sulla privacy applicabile, qualsiasi condizione aggiuntiva relativa all’applicazione e le condizioni per i supplementi e gli aggiornamenti costituiscono l’intero accordo di licenza per l’applicazione stipulato tra l’Utente e l’editore dell’applicazione.
8.
LEGGE APPLICABILE.
a. Stati Uniti e Canada.
Qualora l’Utente abbia acquistato l’applicazione negli Stati Uniti o in Canada, le presenti condizioni saranno disciplinate e interpretate in base alle leggi dello stato o della provincia in cui è residente (o, nel caso di una società, del luogo principale in cui la società svolge la propria attività) e tali leggi si applicheranno ai reclami aventi a oggetto gli inadempimenti contrattuali e a tutti gli altri reclami, inclusi quelli aventi a oggetto inadempimenti della normativa a tutela dei consumatori, inadempimenti delle norme in materia di concorrenza sleale e l’illecito civile, indipendentemente dai principi che regolano il conflitto di leggi.
b. Al di fuori degli Stati Uniti e Canada.
Qualora l’Utente abbia acquisito l’applicazione in qualsivoglia altro paese, le presenti condizioni saranno disciplinate dalle leggi di tale paese.
9.
EFFETTI GIURIDICI Con il presente contratto vengono concessi determinati diritti.
Al licenziatario potranno essere concessi altri diritti ai sensi della legge del paese di residenza.
Il presente contratto non modifica i diritti del licenziatario che la legge del suo paese di residenza non consente di modificare.
10.
ESCLUSIONE DI GARANZIE.
L’applicazione viene concessa in licenza “com’è”, “con tutti i difetti” e “secondo disponibilità”.
L’editore dell’applicazione, per conto di se stesso, Microsoft (qualora Microsoft non sia l’editore dell’applicazione), i gestori di telefonia mobile sulla cui rete viene distribuita l’applicazione, ciascuna delle rispettive consociate e ciascuno dei rispettivi fornitori o di coloro che agiscono per conto di Microsoft (“Parti Interessate”) non concedono alcuna garanzia o condizione contrattuale aggiuntiva in relazione all’applicazione.
Vengono concesse all’Utente tutte le garanzie obbligatorie previste a norma di legge; Microsoft non concede tuttavia ulteriori garanzie aggiuntive.
Nella misura massima consentita dalle leggi locali, le Parti Interessate escludono qualsiasi garanzia obbligatoria implicita, incluse le garanzie di commerciabilità (qualità non inferiore alla media), adeguatezza per uno scopo specifico, sicurezza, comfort e non violazione di diritti di terzi.
11.
LIMITAZIONE RELATIVA AI RIMEDI E AI DANNI.
a. L’editore dell’applicazione non sarà responsabile di contenuti dell’Utente né di altro materiale di terzi, inclusi collegamenti a siti Web di terzi e attività fornite da utenti.
Tali contenuti e attività non sono attribuibili all’editore dell’applicazione né rappresentano l’opinione dell’editore dell’applicazione.
b. L’editore dell’applicazione sarà responsabile solo nel caso in cui siano state violate obbligazioni sostanziali delle presenti condizioni di licenza.
c. L’editore dell’applicazione, i relativi delegati che agiscono per suo conto e/o i relativi rappresentanti legali non saranno responsabili per danni imprevisti e/o perdite finanziarie in relazione ad alcun danno indiretto, inclusa la perdita di profitto, se non in caso di colpa grave o dolo dell’editore dell’applicazione, dei relativi delegati che agiscono per suo conto e/o dei relativi rappresentanti legali.
d. Qualsiasi responsabilità oggettiva prevista a norma di legge dell’editore dell’applicazione, incluse, a titolo esemplificativo, la responsabilità ai sensi della legge in materia di responsabilità di prodotto e la responsabilità giuridica per inadempimento della garanzia, non sarà interessata dalla limitazione di responsabilità.
Lo stesso principio si applicherà alla responsabilità dell’editore dell’applicazione, dei relativi delegati che agiscono per suo conto e/o del relativo rappresentante legale in caso di atto illecito o di negligenza che sia causa di decesso o danni alla persona.
e. Nessun altro reclamo contrattuale e legale al di fuori di quanto previsto nei sottoparagrafi da (a) a (e) del presente Articolo 11 potrà essere proposto ai sensi delle presenti condizioni di licenza per l’applicazione e/o derivato dall’uso dell’applicazione o dei servizi resi disponibili tramite l’applicazione.
Torna all'inizioInizio pagina
Servizi Inclusi
I prodotti, le app e i servizi riportati di seguito sono coperti dal Contratto di Servizi Microsoft, ma potrebbero non essere disponibili nel mercato dell’Utente.
Account Microsoft
Account.microsoft.com
App Device Health
App di ricerca Bing
App Mappe
Assistente supporto e ripristino di Microsoft Office 365
Bing App
Bing Dictionary
Bing Image and News (iOS)
Bing Mappe
Bing Search APIs/SDKs
Bing Translator
Bing Webmaster
Bing.com
Bingplaces.com
Chiedi a Cortana
Cortana skills by Microsoft
Cortana
Default Homepage and New Tab Page on Microsoft Edge
Dev Center App
Dictate
education.minecraft.net
Face Swap
Famiglia di Account Microsoft
Feedback Intake Tool for Azure Maps (aka “Azure Maps Feedback”)
Film e TV Microsoft
Forms.microsoft.com
forzamotorsport.net
Giochi Minecraft
Giochi, app e siti Web di Windows pubblicati da Microsoft
Giochi, app e siti Web di Xbox Game Studios
Groove Music Pass
Groove
GroupMe
LineBack
Microsoft 365 Business Standard e Microsoft 365 Apps*
* Fino a quando non verrà stabilito un dominio commerciale per l'uso di questi servizi.
Una volta stabilito, si applicheranno le condizioni commerciali Microsoft separate.
Microsoft 365 Consumer
Microsoft 365 Family
Microsoft 365 Personal
Microsoft Academic
Microsoft Add-Ins for Skype
Microsoft Bots
Microsoft Educator Community
Microsoft Health
Microsoft Launcher
Microsoft Math Solver
Microsoft Pay
Microsoft Pix
Microsoft Research Interactive Science
Microsoft Research Open Data
Microsoft Search in Bing
Microsoft Soundscape
Microsoft Start
Microsoft Teams
Microsoft Translator
Microsoft XiaoIce
Minecraft Realms Plus and Minecraft Realms
Mixer
MSN Dial Up
MSN Explorer
MSN Food & Drink
MSN Money
MSN Notizie
MSN Premium
MSN Salute e Benessere
MSN Sport
MSN Tempo
MSN Viaggi
MSN.com
Next Lock Screen
Office 365 Pro Plus optional connected experiences
Office in Microsoft 365 Consumer
Office in Microsoft 365 Family
Office in Microsoft 365 Personal
Office per il Web (in precedenza Office Online)
Office Store
Office Sway
Office.com
OneDrive.com
OneDrive
OneNote.com
Outlook.com
Pagine di Bing
Paint 3D
Presentation Translator
Raccolta di foto di Windows
Rinna
rise4fun
Sconti di Bing
Seeing AI
Send
Sfondi del Desktop Microsoft
Skype in the Classroom
Skype Manager
Skype.com
Skype
Smart Search
Snip Insights
Spreadsheet Keyboard
Store
Sway.com
to-do.microsoft.com
Translator for Microsoft Edge
Translator Live
UrWeather
ux.microsoft.com
Video Breakdown
Visio Online
Web Translator
whiteboard.office.com
Windows Live Mail
Windows Live Writer
Windows Movie Maker
Windows Store
Xbox Game Pass
Xbox Live Gold
Xbox Live
Xbox Music
Xbox Store
