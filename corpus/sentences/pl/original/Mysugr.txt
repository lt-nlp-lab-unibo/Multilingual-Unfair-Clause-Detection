mySugr GmbH
Ogólne Warunki Handlowe (OWH)
Wersja z 25 wrzesień 2018 r.
Spis treści:
    1.
ZAKRES ZASTOSOWANIA
        1.
1 Nasze Produkty
        1.
2 Obowiązywanie naszych OWH
        1.
3 Dostawcy zewnętrzni
    2.
OCHRONA DANYCH
    3.
ZAWARCIE UMOWY I REJESTRACJA
        3.
1 Zakup naszych Produktów i płatności
        3.
2 Rejestracja i aktywacja
    4.
PRAWO DO ODSTĘPIENIA OD UMOWY
        4.
1 Informacja na temat korzystania z prawa do odstąpienia od umowy
        4.
2 Wyjątki od prawa odstąpienia od umowy
    5.
UŻYTKOWANIE NASZYCH PRODUKTÓW
        5.
1 Okres użytkowania i wypowiedzenie
        5.
2 Blokada i wykluczenie
        5.
3 Licencja i przyznawanie praw
        5.
4 Dostępność naszych Produktów
    6.
TWOJE ZACHOWANIE
        6.
1 Postanowienia ogólne
        6.
2 Niewłaściwe użytkowanie
    7.
NASZA ODPOWIEDZIALNOŚĆ
        7.
1 Gwarancja i odpowiedzialność
        7.
2 Wyłączenie odpowiedzialności i zwolenienie od odpowiedzialności
    8.
POSTANOWIENIA SZCZEGÓLNE
        8.
1 Kalkulator bolusa mySugr
    9.
POSTANOWIENIA KOŃCOWE
        9.
1 Wybór prawa
        9.
2 Właściwość sądowa
        9.
3 Pozostałe postanowienia
Niniejsze OWH dostępne są w odpowiednio obowiązującej wersji na naszej stronie internetowej www.mysugr.com i są dostępne do pobrania w formacie pdf.
1.
ZAKRES ZASTOSOWANIA
1.
1 Nasze Produkty
1.
1.
1 My,
mySugr GmbH
1010 Vienna, Trattnerhof 1
+43 720 884555, support@mysugr.com
FN 376086 v (sąd gospodarczy w Wiedniu)
DVR 4015732, UID ATU67061939
(w skrócie „mySugr”) rozwijamy i obsługujemy interaktywną platformę i aplikacje mobilne (aplikacje) dla chorych na cukrzycę.
mySugr jest firmą zajmującą się cyfrową opieką zdrowotną, która oferuje kompleksową opiekę nad chorymi na cukrzycę, aby zminimalizować przeszkody i problemy w codziennej terapii.
Dzięki naszym Produktom i usługom zapewniamy rozwiązania ułatwiające codzienne radzenie sobie z cukrzycą.
1.
1.
2 W ramach naszych Produktów dostarczamy informacje i treści, które są gromadzone zgodnie z naszą najlepszą wiedzą i przekonaniami oraz z największą starannością ze źródeł wewnętrznych i zewnętrznych.
Niemniej jednak pragniemy wyraźnie podkreślić, że nasze Produkty i usługi służą wyłącznie informowaniu i podnoszeniu Twojej świadomości, ale nie mogą zastąpić konsultacji z lekarzem i jego diagnozy.
W żadnym wypadku mySugr nie udziela żadnych lekarskich zaleceń w zakresie terapii ani porad medycznych.
W przypadku pytań dotyczących choroby i leczenia zalecamy kontakt z lekarzem.
Ocena dostarczonych danych leży wyłącznie w gestii Twojej i Twojego lekarza lub doradcy ds.
cukrzycy.
Cała treść – niezależnie od tego, czy jest dostarczana przez mySugr, naszych partnerów czy Użytkowników – nie ma na celu uzupełniania ani zastępowania informacji przekazanych przez lekarza lub farmaceutę.
1.
1.
3 mySugr oferuje różnorodne Produkty (aplikacje) i usługi, jak również ich kombinacje (pakiety) ułatwiające radzenie sobie z cukrzycą.
Dla uproszczenia, wszystkie obecne i przyszłe aplikacje, usługi i pakiety (w tym nowe wersje, aktualizacje i inne ulepszenia), które mySugr udostępnia w dowolnej formie, są łącznie zwane dalej „Produktami” lub indywidualnie „Produktem”.
Każdy, kto kupuje i używa jednego lub więcej naszych Produktów, zwany jest dalej indywidualnie lub łącznie „Użytkownikiem”.
W zakresie, w jakim w niniejszych OWH znajdują się odniesienia wyłącznie do osób fizycznych w męskiej formie, mają one zastosowanie jednakowo do wszystkich osób.
1.
1.
4 W związku z niniejszymi OWH do poszczególnych Produktów zastosowanie mają następujące definicje:
Aplikacje
Dziennik mySugr (Logbook) jest niezależną aplikacją mobilną na smartfon lub tablet, która dokumentuje codzienne życie diabetyka.
Nasza podstawowa wersja Dzienniczka mySugr jest ograniczona funkcjonalnie.
mySugr Pro jest nieograniczoną, pełną wersją Dzienniczka mySugr.
mySugr Pro jest płatną wersją i oferuje wiele dodatkowych funkcji, które pomogą Ci jeszcze lepiej radzić sobie z cukrzycą.
Kalkulator bolusa mySugr (Bolus Calculator) oblicza poziom insuliny lub węglowodanów w zaledwie kilku krokach na podstawie Twoich ustawień.
Nasz Kalkulator bolusa jest usługą dodatkową dostępną w połączeniu z aplikacją mySugr Pro.
Usługi
mySugr Coach oferuje kompleksowe informacje od certyfikowanych doradców ds.
cukrzycy i dietetyków, niezależnie od czasu i miejsca.
Aplikację mySugr Coach można wykorzystać w niektórych krajach jako rozszerzenie mySugr Pro.
Pakiety
Pakiet mySugr (Bundle) jest wszechstronnym rozwiązaniem i obejmuje mySugr Pro wraz z rozszerzeniami takimi jak Kalkulator bolusa i mySugr Coach, jak również glukometr od naszych partnerów oraz ukierunkowaną na potrzeby Użytkownika dostawę pasków testowych (automatyczne dostarczanie pasków testowych zależy od faktycznego dokonania pomiaru, tzn.
tylko pomiar i rejestracja powoduje przekazanie zamówienia na odpowiednią dostawę pasków testowych).
Dostępność i skład Pakietu mySugr są stale rozwijane.
1.
1.
5 W naszych instrukcjach obsługi (dostępnych w naszych aplikacjach lub na stronie internetowej) oraz w odpowiednich postanowieniach szczególnych (Rozdział 8.)
zwracamy uwagę na szczególne cechy danych Produktów.
1.
2 Obowiązywanie naszych OWH
1.
2.
1 Wszystkie Produkty oferujemy wyłącznie na podstawie niniejszych Ogólnych Warunków Handlowych (OWH) w odpowiednio obowiązującej wersji, za wyjątkiem Stanów Zjednoczonych i Kanady.
Firma mySugr wyraźnie odrzuca jakiekolwiek sprzeczne warunki handlowe i warunki użytkowania.
1.
2.
2 Pamiętaj, że przed pierwszym użyciem naszych Produktów musisz zaakceptować niniejsze Ogólne Warunki Handlowe, jak również wszystkie odnoszące się do nich oświadczenia i porozumienia, a każde kolejne wykorzystanie naszych Produktów oznacza ich akceptację.
Rejestracja i wykorzystanie naszych Produktów jest zabronione bez akceptacji naszych OWH przez Ciebie.
1.
2.
3 Zastrzegamy sobie wyraźnie prawo do wprowadzania modyfikacji i obiektywnie uzasadnionych zmian w OWH w przyszłości.
Modyfikacje mogą być konieczne w celu spełnienia wymogów prawnych, technologicznych oraz wymogów w zakresie efektywności ekonomicznej bądź w celu zaspokojenia interesów naszych Użytkowników.
Zmiany takie mogą być dokonywane w każdej chwili i są ogłaszane w odpowiedni sposób przed ich wejściem w życie, przy czym każdy Użytkownik w ciągu miesiąca od ich ogłoszenia może zgłosić pisemny sprzeciw.
W przypadku braku sprzeciwu, dalsze użytkowanie naszych Produktów podlega odpowiednim nowym OWH.
1.
3 Dostawcy zewnętrzni
1.
3.
1 Nasze Produkty można znaleźć w sklepach z aplikacjami.
Zasadniczo obowiązują warunki danego dostawcy zewnętrznego (na które nie mamy wpływu), nie będące częścią naszych OWU ani naszych stosunków umownych z Tobą jako Użytkownikiem naszych Produktów.
To samo dotyczy warunków korzystania z urządzenia lub operatora telefonii komórkowej Użytkownika.
1.
3.
2 W celu optymalnego wykorzystania naszych Produktów współpracujemy z różnymi partnerami.
Są to partnerzy, którzy dostarczają nam lub naszym Użytkownikom bezpośrednio poszczególne Produkty (np.
glukometr, paski testowe), jak również towarzystwa ubezpieczeniowe, które mogą pokryć koszty naszych Produktów w Twoim imieniu.
W takich przypadkach albo wyraźnie odwołujemy się do mających zastosowanie warunków handlowych strony trzeciej, albo Ty musisz zaakceptować takie warunki, zanim będzie możliwe nabycie któregokolwiek z naszych Produktów za pośrednictwem dostawcy zewnętrznego.
OCHRONA DANYCH
Zdajemy sobie sprawę z ogromnej odpowiedzialności związanej z korzystaniem z naszych Produktów przez Ciebie, ponieważ przekazujesz nam nie tylko swoje ogólne dane, lecz także dane o swoim stanie zdrowia.
W naszej Polityce Prywatności informujemy o wykorzystaniu i ochronie Twoich danych w związku z korzystaniem z naszych Produktów, jak również o wymaganej zgodzie, której musisz udzielić.
BEZ TWOJEJ ZGODY NA NIEZBĘDNE PRZETWARZANIE DANYCH OSOBOWYCH UŻYTKOWANIE PRODUKTÓW JEST PRAWNIE I FAKTYCZNIE NIEMOŻLIWE.
Nasza Polityka Prywatności nie jest częścią niniejszych Ogólnych Warunków Handlowych, lecz jest wyłącznie informacją dla Ciebie, przekazywaną zgodnie z ogólnym rozporządzeniem o ochronie danych, na podstawie której wyrażasz zgodę na niezbędne przetwarzanie danych.
3.
ZAWARCIE UMOWY I REJESTRACJA
3.
1 Zakup naszych Produktów i płatności
3.
1.
1 Nasze Produkty można nabyć na różne sposoby:
Aplikacje i usługi
Sklepy z aplikacjami (takie jak Apple App Store / iTunes lub GooglePlay) oferują nasze Produkty.
Pamiętaj, że zakup (a nie użytkowanie) naszych Produktów podlega warunkom handlowym sklepów z aplikacjami i może być wymagane założenie konta użytkownika.
Nasza strona ma własny obszar logowania i oferuje bezpośredni dostęp do naszych Produktów, w szczególności do Pakietu mySugr.
Bony (vouchery) na nasze Produkty znajdują się w ciągłym obiegu i można je wymieniać na naszej stronie internetowej.
Pakiety
Urządzenia terapeutyczne są częściowo dystrybuowane razem z naszymi Produktami.
Przykładowo, możesz połączyć glukometr i inne urządzenia terapeutyczne z naszą aplikacją.
Instytucje ubezpieczeniowe (publiczne lub prywatne) współpracują z mySugr w celu wspierania cukrzyków w stosowaniu naszych Produktów.
Wszelkie koszty naszych Produktów zostaną pokryte bezpośrednio przez instytucję ubezpieczeniową lub zrefundowane zgodnie z taryfą ubezpieczeniową.
W każdej chwili możesz dowiedzieć się, czy Twój dostawca ubezpieczenia zdrowotnego już z nami współpracuje.
3.
1.
2 Nasze płatne Produkty można nabyć na naszej stronie internetowej, w sklepach z aplikacjami lub w naszych aplikacjach.
Rachunek jest wystawiany za pośrednictwem konta użytkownika danego sklepu z aplikacjami z predefiniowanymi opcjami płatności.
Odpowiedni sklep z aplikacjami działa jako pośrednik i dostawca usług płatniczych dla mySugr lub jako sprzedawca bezpośredni.
W razie problemów z pobraniem lub płatnością zawsze można skontaktować się z nami pod adresem support@mysugr.com.
3.
1.
3 Opłaty za użytkowanie lub ceny zakupu (łącznie z ustawowym podatkiem VAT) są – w zależności od oferty i wyboru – płatne jednorazowo lub okresowo (np.
w okresach miesięcznych, półrocznych lub rocznych).
Aktualne opłaty są wyświetlane w naszej aplikacji lub w sklepach z aplikacjami i należy niezwłocznie uiścić je z góry.
Faktury i przypomnienia o płatności możemy wysyłać Ci pocztą elektroniczną, o ile realizacja zlecenia nie odbywa się bezpośrednio za pośrednictwem sklepu z aplikacjami.
W przypadku zawinionej, spóźnionej lub niepełnej płatności mamy prawo zablokować Ci dostęp do naszych Produktów.
Obowiązek uiszczenia opłaty za użytkowanie pozostaje nienaruszony.
3.
1.
4 Zastrzegamy sobie wyraźnie prawo do ograniczenia w każdej chwili bezpłatnych Produktów, do usunięcia ich w całości lub do ich odpłatnego udostępnienia.
W przyszłości nie można dochodzić żadnych roszczeń prawnych z tytułu bezpłatnego korzystania z poszczególnych Produktów lub ich części przez dany okres czasu.
3.
1.
5 mySugr może również składać oferty specjalne lub nieodpłatne, które mogą podlegać dodatkowym warunkom lub ograniczeniom.
W tym kontekście wyraźnie zwracamy uwagę na wszelkie odstępstwa od niniejszych OWH, przy czym niniejsze OWH pozostają w pełni obowiązujące we wszystkich pozostałych aspektach.
Nie można dokonać przeniesienia ofert specjalnych i nieodpłatnych na innych Użytkowników.
3.
2 Rejestracja i aktywacja
3.
2.
1 Korzystanie z naszych Produktów wymaga rejestracji w aplikacji mySugr.
Po pierwszej aktywacji naszego Produktu należy zarejestrować się za pomocą adresu e-mail i hasła (identyfikator mySugr).
Każdy Użytkownik może utworzyć tylko jeden identyfikator mySugr i każdy taki identyfikator może być używany tylko przez jednego Użytkownika.
3.
2.
2 Rejestrując się, Użytkownik składa wiążącą ofertę zawarcia umowy z firmą mySugr na korzystanie z naszych Produktów na podstawie niniejszych OWH w odpowiednio obowiązującej wersji, którą my wyraźnie akceptujemy, najpóźniej poprzez aktywację identyfikatora mySugr lub wysłanie zamówionego towaru.
3.
2.
3 Aktywacja zostanie potwierdzona natychmiast po zarejestrowaniu się za pomocą osobnego adresu e-mail.
Zastrzegamy sobie prawo do odmowy aktywacji w przypadku poszczególnych Użytkowników lub odrzucenia ich oferty zawarcia umowy bez podania przyczyny.
W takim przypadku już dokonane płatności zostaną zwrócone, a przesłane dane Użytkownika zostaną niezwłocznie usunięte.
3.
2.
4 Rejestrując się Użytkownik potwierdza, że ma ukończone szesnaście lat i jest uprawniony do zawierania umów zgodnie z obowiązującym prawem.
Tylko osoby posiadające zdolność do czynności prawnych mogą rejestrować się samodzielnie.
Małoletni mogą zrobić to jedynie za wyraźną zgodą rodziców lub opiekunów prawnych.
Skan takiej pisemnej zgody należy przesłać na adres support@mysugr.com.
Rejestrując się, rodzic lub opiekun prawny oświadcza, że jest uprawniony do składania prawnie wiążących oświadczeń również w imieniu małoletniego.
3.
2.
5 Rejestrując się, Użytkownik potwierdza, że jest świadomy i w pełni akceptuje treść niniejszych OWH oraz że wszystkie jego dane są prawdziwe, poprawne, aktualne i kompletne, a także zobowiązuje się do regularnej aktualizacji tych informacji.
Zastrzegamy sobie prawo do skontaktowania się z Użytkownikiem w dowolnym momencie w celu weryfikacji danych rejestracyjnych i informacji dotyczących użytkowania.
3.
2.
6 Jeśli Użytkownik poda fałszywe, błędne, nieaktualne lub niekompletne informacje lub jeśli mamy uzasadnione powody, by sądzić, że informacje są fałszywe, błędne, nieaktualne lub niekompletne, mySugr ma prawo zablokować dany identyfikator mySugr ze skutkiem natychmiastowym i bez wcześniejszego powiadomienia oraz zakazać Użytkownikowi korzystania z naszych Produktów bez obowiązku zwrotu jakichkolwiek kosztów.
3.
2.
7 Użytkownik zobowiązany jest chronić swoje dane rejestracyjne przed nieautoryzowanym dostępem osób trzecich, niewłaściwym użyciem lub użyciem niezgodnym z prawem.
Nawet podejrzenie, że identyfikator mySugr Użytkownika może być narażony na takie ryzyko, należy natychmiast zgłosić na adres support@mysugr.com.
Mamy prawo zablokować identyfikator mySugr każdego Użytkownika w przypadku niewłaściwego użycia lub użycia niezgodnego z prawem.
4.
PRAWO DO ODSTĘPIENIA OD UMOWY
4.
1 Informacja na temat korzystania z prawa do odstąpienia od umowy
4.
1.
1 Jeśli nie korzystasz z naszych Produktów ani w celach komercyjnych, ani zawodowych, masz prawo do odstąpienia od umowy z firmą mySugr jako konsument zgodnie z poniższymi postanowieniami:
INFORMACJE DOTYCZĄCE PRAWA DO ODSTĄPIENIA
Prawo do odstąpienia
Masz prawo do odstąpienia od umowy w terminie czternastu dni bez podania przyczyny.
Okres odstąpienia wynosi czternaście dni od dnia zawarcia umowy (aktywacja zasobów cyfrowych) lub od dnia, w którym konsument lub wskazana przez niego osoba trzecia niebędąca przewoźnikiem, weszła w posiadanie towarów (fizyczna dostawa).
Aby skorzystać z prawa do odstąpienia od umowy, należy poinformować nas, mySugr GmbH, Trattnerhof 1, 1010 Vienna, telefon: +43 720 884555, e-mail: support@mysugr.com, składając wyraźne oświadczenie (np.
e-mail lub list wysłany pocztą) o swojej decyzji o odstąpieniu od umowy.
Można skorzystać z załączonego wzoru formularza odstąpienia od umowy, ale nie jest to obowiązkowe.
Aby dochować terminu odstąpienia od umowy, wystarczy wysłać powiadomienie o skorzystaniu z prawa odstąpienia od umowy przed upływem tego terminu.
Konsekwencje odstąpienia
W przypadku odstąpienia od niniejszej umowy, niezwłocznie zwrócimy wszystkie otrzymane od Ciebie płatności, w tym wszelkie koszty dostawy (z wyjątkiem dodatkowych kosztów wynikających z wyboru przez Ciebie innego sposobu dostawy niż oferowana przez nas najtańsza dostawa standardowa), najpóźniej w ciągu czternastu dni od dnia otrzymania przez nas powiadomienia o odstąpieniu od niniejszej umowy.
Do zwrotu kosztów wykorzystamy tę samą metodę płatności, która została użyta do pierwotnej transakcji, chyba że wyraźnie uzgodniono z Tobą inaczej; w żadnym przypadku nie zostaniesz obciążony żadnymi opłatami za zwrot kosztów.
Należy pamiętać, że jeżeli instytucja zapewniająca ubezpieczenie zdrowotne zwróciła Ci już koszty towarów lub usług, z których zrezygnowałeś, zgodnie z taryfą, instytucji zapewniającej ubezpieczenie zdrowotne może przysługiwać odpowiednie roszczenie zwrotne wobec Ciebie.
Możemy odmówić zwrotu środków, dopóki nie otrzymamy zwrotu towarów lub dopóki nie udowodnisz, że zwróciłeś towary, w zależności od tego, co nastąpi wcześniej.
Towary należy niezwłocznie zwrócić lub przekazać mySugr GmbH, Trattnerhof 1, 1010 Wien, telefon: +43 720 884555, e-mail: support@mysugr.com, a w każdym razie w ciągu czternastu dni od dnia, w poinformowałeś nas o odstąpieniu od niniejszej umowy.
Termin jest dotrzymany, jeżeli towar zostanie wysłany przed upływem terminu czternastu dni.
Ponosimy koszty wysyłki zwrotnej towarów.
Za utratę wartości towaru należy zapłacić tylko wówczas, gdy utrata wartości wynika z obchodzenia się z towarem w sposób, który nie jest konieczny do sprawdzenia jakości, właściwości i sprawności towaru.
Jeżeli zażądałeś rozpoczęcia świadczenia usług w okresie odstąpienia od umowy, jesteś zobowiązany zapłacić nam stosowną kwotę, która odpowiada części usług już wykonanych do momentu poinformowania nas o skorzystaniu z prawa odstąpienia od niniejszej umowy, proporcjonalnej do całkowitego zakresu usług świadczonych w ramach umowy.
FORMULARZ ODSTĄPIENIA
Jeśli chcesz odstąpić od umowy, wypełnij ten formularz i odeślij go na następujący adres:
mySugr GmbH
1010 Vienna, Trattnerhof 1/5 OG
support@mysugr.com
Odwołuję zawartą przeze mnie umowę kupna poniższych towarów / świadczenia następującej usługi:
Zamówione / otrzymane dnia:
Identyfikator mySugr, nazwa i adres konsumenta:
Data i podpis (tylko w przypadku komunikacji w formie papierowej)
4.
2 Wyjątki od prawa odstąpienia od umowy
4.
2.
1 Nie masz prawa do odstąpienia od umowy o dostarczenie treści cyfrowych, które nie są przechowywane na fizycznym nośniku danych, jeżeli my – za Twoją wyraźną zgodą oraz wiedzą o utracie prawa do odstąpienia od umowy w przypadku wcześniejszego rozpoczęcia realizacji umowy oraz po udostępnieniu kopii lub potwierdzenia zgodnie z § 7 ust.
3 Ustawy o świadczeniu usług na odległość i świadczeniu usług zagranicznych (FAGG) – rozpoczęliśmy dostawę przed upływem obowiązującego w pozostałych przypadkach terminu odstąpienia od umowy.
Zgodnie z § 7 ust.
3 FAGG Użytkownik otrzymuje potwierdzenie zawarcia umowy na trwałym nośniku danych (np.
pocztą elektroniczną) wraz z informacjami określonymi w § 4 ust.
1 FAGG w rozsądnym terminie po zawarciu umowy, ale nie później niż przed rozpoczęciem świadczenia usług, chyba że informacje te zostały już uprzednio przekazane na trwałym nośniku danych.
Potwierdzenie umowy zawiera w każdym przypadku potwierdzenie zgody na natychmiastowe wykonanie usługi oraz wiedzy Użytkownika o wynikającej z tego utracie prawa do odstąpienia od umowy.
4.
2.
2 Ponadto nie masz prawa do odstąpienia od umowy w przypadku umów dotyczących towarów, które zostały dostarczone w stanie zaplombowanym i nie nadają się do zwrotu ze względów związanych z ochroną zdrowia lub higieną, jeżeli plomba została usunięta po dostawie.
Z technicznego i ekonomicznego punktu widzenia nie jest możliwe sprawdzenie, czy zamówiony towar został użyty po odbiorze, czy miał kontakt z płynami ustrojowymi, czy jest (częściowo) zmieszany z zanieczyszczonymi częściami składowymi towarów lub czy był właściwie przechowywany – nam lub odpowiednim producentom zabrania się powtórnego wykorzystania lub ponownego wprowadzania do obrotu takiego towaru.
W związku z tym prawo odstąpienia od umowy jest wyłączone ze względu na kontrolowane wymogi w zakresie higieny i trwałości.
5.
UŻYTKOWANIE NASZYCH PRODUKTÓW
5.
1 Okres użytkowania i wypowiedzenie
5.
1.
1 Zezwolenie na korzystanie z naszych Produktów rozpoczyna się od rejestracji i aktywacji przez mySugr.
5.
1.
2 Możesz korzystać z naszych bezpłatnych Produktów przez czas nieokreślony.
Okres użytkowania Produktów zakupionych w ramach ubezpieczenia zdrowotnego (w szczególności Pakietu mySugr) zależy od warunków ubezpieczenia i umowy.
5.
1.
3 Nasze płatne Produkty można nabyć w ramach miesięcznych lub rocznych abonamentów, a także na krótszy lub dłuższy okres użytkowania (zwany dalej „Okresem subskrypcji”), w zależności od aktualnej oferty.
Odpowiedni Okres subskrypcji jest wyświetlany w naszych aplikacjach lub w sklepach z aplikacjami.
5.
1.
4 Zarówno Użytkownik, jak i mySugr mają prawo do zwyczajnego wypowiedzenia umowy w dowolnym momencie z zachowaniem jednomiesięcznego okresu wypowiedzenia, ze skutkiem na koniec każdego miesiąca.
Można to zrobić, wybierając „Wypowiedz subskrypcję” na swoim koncie w sklepie z aplikacjami, w obszarze logowania na naszej stronie internetowej lub pisząc do nas na adres: support@mysugr.com.
pamiętać, że opłaty już zapłacone za niewykorzystany Okres subskrypcji zostaną zwrócone tylko w przypadku zwyczajnego wypowiedzenia przez mySugr lub w przypadku, automatycznego zakończenia Okresu subskrypcji (pkt.
5.
1.
6 poniżej).
5.
1.
5 W przypadku niewypowiedzenia Okresu subskrypcji lub niewypowiedzenia go w terminie, okres subskrypcji zostanie automatycznie przedłużony o kolejny okres odpowiadający wcześniej wybranemu Okresowi subskrypcji.
W momencie odnowienia subskrypcji zostanie naliczona odpowiednia cena standardowa (nie: ceny ofert specjalnych lub bezpłatnych bądź oferty Twoich instytucji ubezpieczeniowych).
Automatyczne odnawianie można wyłączyć w ustawieniach konta Użytkownika w danym sklepie z aplikacjami.
5.
1.
6 W przypadku Twojej śmierci lub odwołania oświadczenia o wyrażeniu zgody na ochronę danych osobowych, stosunek użytkowania kończy się automatycznie ze skutkiem natychmiastowy, ponieważ bez Twojej zgody mySugr nie może przetwarzać Twoich danych zdrowotnych.
5.
1.
7 W przypadku jakichkolwiek pytań dotyczących okresu użytkowania lub sposobu jego zakończenia, prosimy o kontakt pod adresem support@mysugr.com.
5.
2 Blokada i wykluczenie
5.
2.
1 Zastrzegamy sobie prawo do czasowego zablokowania Użytkowników w dowolnym momencie z ważnych powodów (według naszego uznania) lub do trwałego wykluczenia ich z korzystania z naszych Produktów.
W przypadku takiego rozwiązania umowy bez wypowiedzenia, zwrot opłat za użytkowanie jest wykluczony.
5.
2.
2 Ważną przyczyną jest w szczególności rażące naruszenie przez Użytkownika niniejszych OWH, np.
naruszenie postanowień pkt.
3.
1 (Płatności) określającego dwutygodniowy termin płatności, pkt.
3.
2 (Dane rejestracyjne), pkt.
5.
3 (Licencja) lub pkt.
6. (
Twoje Zachowanie).
5.
3 Licencja i przyznawanie praw
5.
3.
1 Wraz z rejestracją i aktywacją uzyskujesz niewyłączne, niezbywalne, ale terytorialnie nieograniczone prawo do zapisywania i używania kopii naszej aplikacji dla własnych celów w zakresie określonym w niniejszych OWH.
W przypadku naszych płatnych Produktów niniejsza licencja jest ograniczona do czasu trwania umownego Okresu subskrypcji.
5.
3.
2 Oprogramowanie, kod, metody i systemy, jak również zawartość naszych Produktów są chronione prawem autorskim i prawem konkurencji i mogą być używane wyłącznie przez firmę mySugr.
Nasze Produkty lub ich części nie mogą być – bez naszej uprzedniej pisemnej zgody – kopiowane, modyfikowane, odtwarzane, ponownie publikowane ani zamieszczane, przesyłane, sprzedawane, oferowane do sprzedaży lub odsprzedawane bądź wykorzystywane w jakikolwiek sposób.
Użytkownicy nie są uprawnieni do używania znaków towarowych, logo ani innych praw własności przemysłowej firmy mySugr.
O ile niniejsze OWH nie stanowią inaczej, wszystkie prawa do użytkowania i eksploatacji należą wyłącznie do firmy mySugr lub spółki należącej do grupy i nie są objęte żadną licencją w odniesieniu do naszych Produktów.
5.
3.
3 O ile jest to technicznie konieczne do dostarczenia naszych Produktów, każdy Użytkownik udziela mySugr niewyłącznego, odwołalnego, ale nieodpłatnego, zbywalnego, czasowo i terytorialnie nieograniczonego prawa do wykorzystywania i korzystania z treści, które generuje, przesyła, przechowuje i publikuje w ramach naszych Produktów.
Jednakże wykorzystywanie lub korzystanie z danych jest wykluczone, jeżeli uzasadnione interesy Użytkownika (np.
prawa do ochrony danych) są niewspółmiernie naruszone.
W przypadku wykorzystywania ich poza naszymi Produktami, w miarę możliwości zwrócimy uwagę na fakt, że treści pochodzą od Użytkownika.
mySugr nie rości sobie prawa własności do utworzonych treści i nie będzie sprawować żadnej funkcji nadzorczej w odniesieniu do treści utworzonych przez Użytkownika.
5.
4 Dostępność naszych Produktów
5.
4.
1 Udostępniamy nasze Produkty w każdym przypadku zgodnie z istniejącymi możliwościami technicznymi, ekonomicznymi, operacyjnymi i organizacyjnymi.
mySugr nie może wykluczyć przerw, zakłóceń, opóźnień, usunięć, błędów w transmisji lub uszkodzenia pamięci w związku z korzystaniem z naszych Produktów lub komunikacją z Użytkownikami.
Ponadto oferujemy nasze Produkty częściowo z udziałem dostawców zewnętrznych i dlatego jesteśmy zależni od świadczenia usług technicznych przez podmioty trzecie.
W związku z tym mySugr nie ponosi żadnej odpowiedzialności, nie udziela żadnej gwarancji ani nie przyjmuje zobowiązania do zapewnienia nieprzerwanej dostępności naszych Produktów w internecie.
5.
4.
2 To samo dotyczy ograniczeń w użytkowaniu naszych Produktów z powodu siły wyższej, strajków, lokautów i zarządzeń urzędowych, jak również z powodu modyfikacji technicznych lub prac konserwacyjnych w systemach mySugr.
Aby uzyskać więcej informacji na temat naszych Produktów, prosimy o kontakt pod adresem: support@mysugr.com.
6.
TWOJE ZACHOWANIE
6.
1 Postanowienia ogólne
6.
1.
1 Każdy Użytkownik jest uprawniony i zobowiązany do używania i korzystania z naszych Produktów na własne ryzyko i koszt, przy wykorzystaniu odpowiednich urządzeń technicznych.
Informacje o tym, które urządzenia końcowe i systemy operacyjne są kompatybilne z naszymi Produktami można uzyskać w sklepie z aplikacjami lub w każdej chwili u nas pod adresem support@mysugr.com.
6.
1.
2 Jesteś również zobowiązany do korzystania z naszych Produktów wyłącznie zgodnie z niniejszymi OWH i przepisami prawa, oraz do powstrzymania się od niewłaściwego użytkowania naszych Produktów.
Wszelkie naruszenia obowiązków, o których mowa w niniejszym punkcie, należy zgłaszać niezwłocznie na adres support@mysugr.com.
6.
2 Niewłaściwe użytkowanie
6.
2.
1 Każdy Użytkownik zobowiązuje się do podania swoich danych rejestracyjnych zgodnie z prawdą, oraz zapewnienia, by zawsze były aktualne i kompletne, oraz do nieprzekazywania ich osobom trzecim.
Należy zachować poufność danych osobowych, starannie nimi zarządzać i zabezpieczać je na własne ryzyko.
mySugr nie udziela żadnej gwarancji ani ponosi innej odpowiedzialności za zagubione lub uszkodzone dane bądź treści, chyba że wynika to z naszej winy.
6.
2.
2 Treści takie jak zdjęcia, obrazy, teksty, materiały wideo lub inne prezentowane informacje mogą być przechowywane, publikowane, przekazywane lub rozpowszechniane w związku z naszymi Produktami tylko pod warunkiem, że Użytkownik ma prawo przekazywać i wykorzystywać je.
W każdym razie wykorzystywanie w jakikolwiek sposób treści rasistowskich, obraźliwych, dyskryminujących, zniesławiających, związanych z seksem, pornograficznych lub gloryfikujących przemoc bądź treści w inny sposób niezgodnych z prawem jest zabronione.
6.
2.
3 Niedozwolone jest również dekodowanie, odtwarzanie, dekompilowanie lub dezasemblacja naszych Produktów.
Każdy Użytkownik zobowiązuje się nie ingerować w nasze Produkty ani w sieci mySugr za pomocą środków technicznych lub elektronicznych (w szczególności poprzez próby włamania, ataki brute force, infekowanie wirusami, robakami, trojanami i innymi złośliwymi programami) oraz powstrzymywać się od jakichkolwiek prób wprowadzania zakłóceń, które mogłyby wpłynąć na oprogramowanie lub sprzęt Produktów i systemów mySugr.
7.
NASZA ODPOWIEDZIALNOŚĆ
7.
1 Gwarancja i odpowiedzialność
7.
1.
1 O ile niniejsze OWH nie stanowią inaczej, mySugr ponosi odpowiedzialność i udziela gwarancji w ramach przepisów ustawowych.
7.
1.
2 Odpowiedzialność wobec Użytkowników, którzy nie są konsumentami, za straty pieniężne, straty następcze, utracone korzyści i szkody wynikające z roszczeń osób trzecich jest wyłączona.
W zakresie, w jakim w niniejszych OWH nasza odpowiedzialność jest ograniczona lub wyłączona, dotyczy to w równym stopniu przedstawicieli i spółek powiązanych z firmą mySugr.
7.
1.
3 Poza zakresem stosowania Ustawy o odpowiedzialności za produkt, odpowiedzialność firmy mySugr jest ograniczona do działania umyślnego i rażącego niedbalstwa – z wyjątkiem obrażeń ciała.
Odpowiedzialność za lekkie niedbalstwo jest wykluczona z następujących powodów faktycznych.
7.
1.
4 Firma mySugr nie gwarantuje, że nasze Produkty są dostępne w całości, w sposób ciągły i bezbłędny oraz że wymagane oprogramowanie i sprzęt działają bezbłędnie.
Ponadto nie możemy wykluczyć, że przesyłanie danych za pośrednictwem systemów zewnętrznych, w szczególności sieci Internet i innych sieci telekomunikacyjnych, może być śledzone, rejestrowane lub fałszowane przez osoby trzecie.
7.
1.
5 mySugr nie ponosi odpowiedzialności za pobrane treści lub materiały, które Użytkownik otrzymał wskutek korzystania z naszych Produktów.
Użytkownik ponosi wyłączną odpowiedzialność za wszelkie szkody, które mogą wystąpić w jego systemie komputerowym lub urządzeniach końcowych, jak również za utratę danych wskutek pobrania materiałów związanych z naszymi Produktami.
7.
1.
6 Ponadto mySugr nie udziela żadnej gwarancji na treści zewnętrzne, takie jak linki zewnętrzne, banery lub inne informacje i oferty reklamowe stron trzecich, które mogą być umieszczane w ramach naszych Produktów.
Jeśli udostępniamy powiadomienia lub linki do stron trzecich, mySugr nie ponosi odpowiedzialności za informacje w nich zawarte.
Wynikające z tego transakcje prowadzą do powstania stosunków umownych wyłącznie pomiędzy Użytkownikiem a daną stroną trzecią.
Nie udzielamy żadnej gwarancji ani nie przejmujemy innej odpowiedzialności za usługi stron trzecich.
7.
2 Wyłączenie odpowiedzialności i zwolenienie od odpowiedzialności
7.
2.
1 Stosowanie naszych Produktów nie zastępuje konsultacji z lekarzem lub innej porady medycznej i dlatego Użytkownik ponosi wyłączne ryzyko w tym zakresie.
Dotyczy to w szczególności stosowania zamówionych towarów, takich jak glukometr, jak również wykorzystania przez Użytkownika danych podanych w ramach naszych Produktów, w tym wartości pomiarowych, obliczeń i rekomendacji dotyczących działania.
Użytkownik wyraźnie przyjmuje do wiadomości, że takie dane mogą być nieprawidłowe, a mySugr nie ponosi żadnej odpowiedzialności za ich poprawność.
7.
2.
2 W zakresie wymaganym przez obowiązujące przepisy dotyczące wyrobów medycznych, którym podlega użytkowanie Produktów, Produkty mogą być użytkowane lub używane wyłącznie zgodnie z celami, specyfikacjami i obszarami zastosowania określonymi w ofercie i warunkach użytkowania.
7.
2.
3 Użytkownik zwolni mySugr z wszelkich roszczeń wysuwanych przeciwko mySugr przez strony trzecie z powodu zawinionego naruszenia ich praw przez Użytkownika w związku z korzystaniem z naszych Produktów.
Jakiekolwiek dalsze roszczenia odszkodowawcze mySugr wobec Użytkownika pozostają nienaruszone.
7.
2.
4 Użytkownik ponosi pełną odpowiedzialność za wszelkie szkody i spory sądowe lub pozasądowe, wynikające z konfliktów z innymi Użytkownikami.
Użytkownik wyraźnie przyjmuje do wiadomości, że mySugr w żadnym wypadku nie ponosi odpowiedzialności za działania lub zaniechania innych Użytkowników, ani za jakiekolwiek szkody z nich wynikające.
7.
2.
5 W przypadku wystąpienia przez osoby trzecie z roszczeniem wobec mySugr, Użytkownik zobowiązany jest do niezwłocznego podania wszelkich dostępnych mu informacji w sposób prawdziwy i kompletny, co jest niezbędne do analizy, ochrony i obrony roszczeń stron trzecich.
Użytkownik ponosi koszty wymaganej obrony prawnej mySugr, w tym wszelkie koszty sądowe i koszty zastępstwa prawnego do wysokości ustawowej.
8.
POSTANOWIENIA SZCZEGÓLNE
Poniższe postanowienia dotyczące poszczególnych Produktów uzupełniają inne postanowienia niniejszych OWH, chyba że wyraźnie zaznaczono inaczej:
8.
1 Kalkulator bolusa mySugr
8.
1.
1 Kalkulator bolusa mySugr jest przeznaczony wyłącznie dla chorych na cukrzycę wymagających insuliny lub przeszkolonych w zakresie terapii FIT (lub porównywalnych programów), którzy ukończyli 18 lat i przechodzą regularne badania lekarskie.
W żadnym wypadku Kalkulator bolusa nie może być używany przez małoletnich ani przez osoby, które w ramach swojej terapii używają insuliny mieszanej lub tylko insuliny długo działającej, bądź są fizycznie (np.
z powodu ciężkiego upośledzenia wzroku) lub psychicznie niezdolne do samodzielnego kontynuowania terapii.
8.
1.
2 Płatny Kalkulator bolusa pomaga obliczyć wymaganą dawkę insuliny.
Podstawą działania Kalkulatora bolusów mySugr jest wyliczenie oparte na różnych parametrach wprowadzanych przez Użytkownika.
Do wyliczeń przybliżonych niezbędne jest prawidłowe wprowadzenie danych przez Użytkownika.
W żadnym wypadku mySugr nie ponosi żadnej odpowiedzialności za wyniki i sugestie wyliczone przez Kalkulator bolusa.
8.
1.
3 Wynik określony przez Kalkulator bolusa mySugr jest sugestią dla Użytkownika, aby zastosować obliczoną dawkę insuliny.
Jednak wyłącznie od Ciebie zależy sprawdzenie wiarygodności wyliczonej wartości – na podstawie własnych doświadczeń, medycznych zaleceń Twojego lekarza oraz ulotek dołączonych do opakowania stosowanego leku – jak również samodzielne ustalenie dawki insuliny.
mySugr wyraźnie ostrzega przed stosowaniem się do sugestii Kalkulatora bolusów mySugr bez własnej kontroli poprawności.
8.
1.
4 Kalkulator bolusa mySugr w żadnym wypadku nie może zastąpić wiedzy medycznej lekarza, regularnych badań lekarskich, podawania insuliny lub innych leków, pomiaru cukru we krwi ani obliczania indywidualnych parametrów terapii.
9.
POSTANOWIENIA KOŃCOWE
9.
1 Wybór prawa
Niniejsze OWH oraz cały stosunek prawny pomiędzy mySugr a Użytkownikiem podlegają wyłącznie prawu austriackiemu, z wyjątkiem norm kolizyjnych oraz przepisów Konwencji Narodów Zjednoczonych o sprzedaży towarów.
Jednakże Użytkownik jako konsument korzysta z ochrony wynikającej z bezwzględnie obowiązujących przepisów państwa, w którym ma miejsce zamieszkania lub zwykłego pobytu.
9.
2 Właściwość sądowa
Miejscem wykonania oraz miejscem wyłącznej właściwości sądowej dla wszystkich sporów w związku z niniejszymi OWH jest siedziba firmy mySugr w Wiedniu.
Obowiązkowe normy kolizyjne korzystne dla konsumentów pozostają nienaruszone.
9.
3 Pozostałe postanowienia
9.
3.
1 O ile w niniejszych OWH wymagane jest zawiadomienie lub forma pisemna (łącznie z oświadczeniami o znaczeniu prawnym), wystarczające jest również przesłanie wiadomości e-mail na adres podany przez Użytkownika podczas rejestracji (identyfikator mySugr).
9.
3.
2 Użytkownicy nie są uprawnieni do przeniesienia swoich praw i obowiązków z niniejszych OWH na osoby trzecie w związku z korzystaniem z naszych Produktów.
mySugr może przenieść swoje prawa i obowiązki z niniejszych OWH na inne firmy lub osoby trzecie, pod warunkiem, że takie przeniesienie nie ma istotnego wpływu na prawa Użytkownika z niniejszych OWH.
9.
3.
3 Jeżeli poszczególne postanowienia niniejszych OWH są lub staną się nieważne, ich pozostałe postanowienia, które nie zostaną uznane za nieważne, pozostają w mocy i mają zastosowanie.
9.
3.
4 Niniejsze OWH są udostępniane w różnych językach.
Decydująca jest wersja w języku kraju, w którym Użytkownik jako konsument ma miejsce zamieszkania lub zwykłego pobytu (np.
wersja niemiecka dla Użytkowników w Austrii, Niemiec i Szwajcarii).
Jeżeli i w zakresie, w jakim nie jest dostępna wersja językowa odnosząca się do danego kraju, rozstrzygająca jest wersja angielska.
