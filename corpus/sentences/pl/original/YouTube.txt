Warunki korzystania
Co zawierają Warunki korzystania z usługi?
Indeks ma za zadanie ułatwić zapoznanie się z Warunkami korzystania z usługi (zwanymi Warunkami).
Mamy nadzieję, że nasze wskazówki okażą się przydatne.
Niezależnie od tego prosimy jednak o zapoznanie się z pełną wersją Warunków.
Witamy w YouTube!
W tej sekcji znajdują się zasady regulujące naszą relację.
Zawiera ona opis Usługi, definicję Umowy oraz wskazanie dostawcy usług.
Kto może korzystać z Usługi?
Ta sekcja określa niektóre wymagania dotyczące korzystania z Usługi oraz zawiera definicje kategorii użytkowników.
Korzystanie z Usługi
W tej sekcji przedstawiono prawa Użytkownika do korzystania z Usługi oraz związane z tym warunki.
Przedstawiono w niej również zasady dotyczące wprowadzania zmian w Usłudze.
Treści i zachowanie Użytkownika
Ta sekcja dotyczy użytkowników, którzy dostarczają Treść do Usługi.
Sekcja ta określa zakres uprawnień, których Użytkownik udziela, przesyłając swoją Treść, oraz zawiera zobowiązanie Użytkownika do nieprzesyłania czegokolwiek, co naruszałoby prawa innych osób.
Zawieszenie i zamknięcie konta
Ta sekcja zawiera informacje o sposobie kończenia relacji między YouTube a Użytkownikiem.
Oprogramowanie w Usłudze
Ta sekcja zawiera szczegóły dotyczące oprogramowania w Usłudze.
Inne warunki prawne
Ta sekcja zawiera nasze zobowiązanie do świadczenia usług dla Użytkowników.
Wyjaśnia również, że za niektóre rzeczy nie ponosimy odpowiedzialności.
Informacje o Umowie
Ta sekcja zawiera dalsze istotne informacje dotyczące umowy, w tym tego, czego należy się spodziewać w razie konieczności wprowadzenia zmian do Warunków korzystania z usługi, oraz określające które przepisy prawa mają do niej zastosowanie.
Warunki korzystania
Z dnia: 5 stycznia 2022
WARUNKI KORZYSTANIA Z USŁUGI
Witamy w YouTube!
Wprowadzenie
Dziękujemy za korzystanie z platformy YouTube oraz produktów, usług i funkcji udostępnianych w jej ramach (zwanych łącznie „Usługą”).
Nasza Usługa
Dzięki Usłudze użytkownicy na całym świecie mogą odkrywać, oglądać i udostępniać filmy i inne treści.
Stanowi ona też forum, na którym użytkownicy mogą się ze sobą kontaktować, przekazywać sobie informacje, a także wzajemnie się inspirować.
Pełni ona również rolę platformy dystrybucji oryginalnych materiałów dla twórców oraz dużych i małych reklamodawców.
Dużo informacji na temat naszych usług i sposobów korzystania z nich można znaleźć w Centrum pomocy.
Są tam m.in.
informacje na temat YouTube Kids, programu partnerskiego YouTube oraz płatnych subskrypcji YouTube i zakupów.
Możesz także przeczytać wszystko o korzystaniu z treści na innych urządzeniach, takich jak telewizor, konsola do gier, a nawet strona główna Google.
Dostawca usług
Podmiotem dostarczającym Usługę na terenie Europejskiego Obszaru Gospodarczego i Szwajcarii jest Google Ireland Limited, firma zarejestrowana i działająca zgodnie z prawem irlandzkim (numer rejestracyjny: 368047), z siedzibą pod adresem: Gordon House, Barrow Street, Dublin 4, Irlandia (zwana dalej „YouTube”, „my”, „nas” lub „nasz”).
Odniesienia do „Podmiotów stowarzyszonych YouTube” w tych warunkach oznaczają inne firmy wchodzące w skład grupy korporacyjnej Alphabet Inc.
Obowiązujące warunki
Korzystanie z Usługi podlega niniejszym warunkom, Wytycznym dla społeczności YouTube oraz polityce dotyczącej zasad, bezpieczeństwa oraz praw autorskich (zwanym łącznie „Umową”).
Jeżeli Użytkownik będzie korzystał z funkcji reklam lub sponsorowania dostępnych w Usłudze albo będzie zawierał płatne promocje w swoich Treściach, wówczas Umowa Użytkownika z YouTube będzie również obejmowała zasady dotyczące reklam w YouTube.
Prosimy o uważne przeczytanie tej Umowy i upewnienie się, że jest zrozumiała.
Jeśli Użytkownik nie rozumie Umowy lub nie akceptuje jakiejkolwiek jej części, nie może korzystać z Usługi.
Kto może korzystać z Usługi?
Wymagania wiekowe
Użytkownik może korzystać z Usługi, jeśli ma  co najmniej 16 lat, jednak dzieci w każdym wieku mogą korzystać z Usługi i YouTube Kids (o ile ta usługa jest dostępna) jeśli dzieje się to za zgodą rodzica lub opiekuna prawnego.
Zgoda rodzica lub opiekuna
Jeśli Użytkownik nie ma 18 lat, musi mieć zgodę rodzica lub opiekuna prawnego na korzystanie z Usługi.
Rodzic lub opiekun prawny powinien zapoznać się z tą Umową.
Jeśli jesteś rodzicem lub opiekunem prawnym Użytkownika w wieku poniżej 18 lat, pozwalając dziecku na korzystanie z Usługi, podlegasz postanowieniom tej Umowy i odpowiadasz za aktywność Twojego dziecka w Usłudze.
Narzędzia i zasoby, które pomogą Ci w zarządzaniu YouTube dla Twojej rodziny (w tym jak umożliwić dziecku w wieku poniżej 16 roku życia korzystanie z Usługi i YouTube Kids), znajdziesz w naszym Centrum Pomocy oraz w aplikacji Family Link.
Firmy
Jeśli Użytkownik korzysta z Usługi w imieniu firmy lub organizacji, potwierdza, że ma upoważnienie do działania w imieniu tego podmiotu, a podmiot ten akceptuje tę Umowę.
Korzystanie z Usługi
Treści w Usłudze
Treści w Usłudze obejmują filmy, pliki dźwiękowe (na przykład muzykę i inne dźwięki), grafikę, zdjęcia, tekst (np.
komentarze i skrypty), elementy marki (w tym nazwy handlowe, znaki towarowe, znaki usługowe lub logo), funkcje interaktywne, oprogramowanie, wskaźniki i inne materiały (zwane łącznie „Treściami”).
Treści mogą być dostarczane do Usługi i rozpowszechniane przez naszych użytkowników, a YouTube jest dostawcą usług hostingowych dla takich Treści.
Odpowiedzialność za Treści ponosi osoba lub podmiot, który udostępnia je w Usłudze.
Jeśli Użytkownik zauważy Treści, które w jego ocenie są niezgodne z tymi warunkami, na przykład naruszają Wytyczne dla społeczności lub obowiązujące przepisy prawa, może zgłosić to nam.
Konta Google i kanały w YouTube
Użytkownik może korzystać z części Usługi, takich jak przeglądanie i wyszukiwanie Treści, nie posiadając konta Google.
Jednak do korzystania z niektórych funkcji potrzebne jest konto Google.
Użytkownik posiadający konto Google może klikać przycisk Podoba mi się pod filmami, subskrybować kanały, tworzyć własne kanały YouTube i wykonać więcej czynności.
Instrukcja dotycząca tworzenia konta Google znajdują się tutaj.
Aby móc przesyłać filmy, dodawać komentarze lub tworzyć playlisty Użytkownik musi utworzyć kanał w YouTube.
Instrukcja na temat tworzenia własnego kanału YouTube można znaleźć tutaj.
Aby zapewnić bezpieczeństwo swojego konta Google, należy zadbać o poufność hasła.
Nie należy używać hasła do konta Google w aplikacjach innych firm.
Dowiedz się więcej  o zabezpieczaniu konta Google, w tym o działaniach, jakie należy podjąć w przypadku nieautoryzowanego użycia hasła lub konta Google.
Dane Użytkownika
W naszej Polityce prywatności wyjaśniamy, jak traktujemy dane osobowe Użytkownika oraz w jaki sposób chronimy jego prywatność podczas korzystania z Usługi.
Dokument YouTube Kids – informacje na temat ochrony prywatności zawiera dodatkowe informacje dotyczące naszych zasad ochrony prywatności związanych z YouTube Kids.
Będziemy przetwarzać wszystkie treści dźwiękowe i audiowizualne przesłane przez Użytkownika zgodnie z Warunkami przetwarzania danych przez YouTube.
Wyjątkiem są treści przesłane w ramach działalności osobistej lub domowej.
Więcej informacji
Uprawnienia i ograniczenia
Dostęp do Usługi i korzystanie z niej w takiej postaci, w jakiej została udostępniona, są możliwe pod warunkiem przestrzegania tej Umowy i obowiązujących przepisów prawa.
 Możliwe jest odtwarzanie Treści (filmów i muzyki) do celów prywatnych, które nie wiążą się z żadną działalnością komercyjną.
Można też wyświetlać filmy YouTube w witrynie przy użyciu osadzonego na stronie odtwarzacza YouTube.
Do korzystania z Usługi mają jednak zastosowanie następujące ograniczenia.
Użytkownik nie może:
    uzyskiwać dostępu do jakiejkolwiek części Usługi lub jakiejkolwiek Treści ani jej powielać, pobierać, rozpowszechniać, transmitować, wyświetlać, sprzedawać, licencjonować, zmieniać, modyfikować lub w inny sposób wykorzystywać, chyba że robi to: (a) w sposób dozwolony w Usłudze; (b) za uprzednią pisemną zgodą YouTube i, w stosownych przypadkach, posiadaczy odpowiednich praw; lub (c) zgodnie z obowiązującym prawem;
    omijać, wyłączać, nieuczciwie wykorzystywać Usługę lub w inny sposób w nią ingerować (bądź próbować osiągnąć którąkolwiek z tych rzeczy), w tym w funkcje związane z bezpieczeństwem Usługi lub w funkcje, które (a) uniemożliwiają lub ograniczają kopiowanie lub inne wykorzystywanie Treści lub (b) ograniczają korzystanie z Usługi lub Treści;
    uzyskiwać dostępu do Usługi za pomocą jakichkolwiek automatycznych środków (takich jak roboty, botnety lub scrapery), chyba że (a) dotyczy to publicznych wyszukiwarek, zgodnie z plikiem robots.txt opracowanym przez YouTube, (b) za uprzednią pisemną zgodą YouTube; lub (c) zgodnie z obowiązującym prawem;
    gromadzić lub wykorzystywać jakichkolwiek informacji, które mogą identyfikować daną osobę (na przykład zbierać nazwy użytkowników lub wizerunki twarzy), chyba że dana osoba wyraziła na to zgodę lub jest to dozwolone na mocy punktu 3 powyżej;
    korzystać z Usługi, by rozpowszechniać niechciane treści promocyjne lub komercyjne albo inne niepożądane lub rozsyłane masowo materiały (spam);
    powodować jakichkolwiek niedokładnych pomiarów autentycznego zaangażowania użytkowników w Usługę lub zachęcać do nich, w tym poprzez płacenie użytkownikom lub zachęcanie ich do zwiększania liczby wyświetleń filmu, a także jego ocen pozytywnych bądź negatywnych, albo zwiększania liczby subskrybentów kanału lub manipulowania danymi w inny sposób;
    niewłaściwie wykorzystywać procesy ustanowione w związku ze zgłoszeniami, skargami, sporami lub odwołaniami, w tym poprzez przesyłanie bezpodstawnych, dokuczliwych lub niepoważnych informacji;
    organizować w Usłudze lub za jej pośrednictwem konkursów, które nie są zgodne z Zasadami i wytycznymi YouTube dotyczącymi konkursów;
    korzystać z Usługi w celu wyświetlania lub słuchania Treści nie tylko na użytek osobisty i niekomercyjny (na przykład nie wolno publicznie emitować filmów ani strumieniować muzyki przy użyciu Usługi);
    korzystać z Usługi w celu (a) sprzedaży usług reklamowych, sponsorskich lub promocyjnych świadczonych za pomocą lub w ramach Usługi bądź Treści, innych niż dopuszczone w zasadach dotyczących Reklam w YouTube (na przykład zgodne z zasadami lokowanie produktu); (b) sprzedaży usług reklamowych, sponsorskich lub promocyjnych na jakiejkolwiek stronie dowolnej witryny lub aplikacji zawierającej wyłącznie Treści pochodzące z Usługi lub gdy Treści pochodzące z Usługi są głównym źródłem takiej sprzedaży (na przykład sprzedaż reklam na stronie, na której filmy YouTube są jedyną wartościową treścią).
Rezerwacja
Wszelkie prawa, które nie zostały wyraźnie udzielone Użytkownikowi w tej Umowie, pozostają prawami YouTube lub ich odpowiednich posiadaczy.
Oznacza to na przykład, że korzystanie z Usługi nie daje Użytkownikowi żadnych praw własności intelektualnej do dostępnych Treści (w tym do jakiejkolwiek marki użytej lub wyświetlonej w Usłudze).
Rozwijanie, ulepszanie i aktualizowanie Usługi
YouTube stale zmienia i ulepsza Usługę.
W ramach nieustannego rozwoju naszych treści i usług cyfrowych możemy wprowadzać w nich modyfikacje lub zmiany (we wszystkich elementach Usługi), np.
dodajemy lub usuwamy różne funkcje, wprowadzamy nowe treści i usługi cyfrowe lub wycofujemy stare.
Możemy także wprowadzić zmiany w Usłudze z innych, następujących przyczyn:  aby dostosowywać ją do nowych technologii; aby odzwierciedlać wzrost lub spadek liczby osób, które używają danego produktu, usługi lub funkcji; aby reagować na najważniejsze zmiany w licencjach i warunkach współpracy z innymi podmiotami; aby zapobiegać nadużyciom lub szkodom; aby reagować na kwestie prawne i regulacyjne lub kwestie bezpieczeństwa bądź ochrony.
W szczególności czasami przeprowadzamy wymagane prawnie aktualizacje, czyli wprowadzamy zmiany zapewniające zgodność z prawem treści cyfrowych, usług cyfrowych lub towarów.
Te aktualizacje treści i usług cyfrowych wprowadzamy ze względów bezpieczeństwa lub ochrony oraz aby mieć pewność, że spełniają one oczekiwane przez użytkownika standardy jakości, takie jak te opisane w poniższej sekcji Odpowiedzialność YouTube za zgodność świadczenia z umową.
 Aktualizacje, które dotyczą istotnych zagrożeń bezpieczeństwa, możemy instalować automatycznie.
W przypadku innych aktualizacji użytkownik może wybrać, czy chce je instalować.
Zanim zmienimy usługę lub przestaniemy oferować którykolwiek z jej elementów, dokładnie rozważamy interes Użytkownika i jego uzasadnione oczekiwania, a także potencjalny wpływ planowanej zmiany na wszystkich użytkowników.
Zmieniamy Usługę lub przestajemy oferować którykolwiek z jej elementów tylko z ważnych powodów.
Jeśli zmiana utrudni uzyskiwanie dostępu do Usługi lub jej używanie, powiadomimy o tym odpowiednio wcześniej w e-mailu, w którym zawrzemy opis zmian i termin ich wprowadzenia.
Poinformujemy też o przysługującym użytkownikowi prawie do rozwiązania z nami umowy, jeśli wprowadzone zmiany wywrą negatywny wpływ w stopniu większym niż nieistotny.
Nie dotyczy to sytuacji nagłych, na przykład zapobiegania nadużyciom lub szkodom, odpowiadania na wymagania prawne lub reagowania na problemy związane z bezpieczeństwem i działaniem usług.
Umożliwimy też wyeksportowanie treści Użytkownika za pomocą Google Takeout (zgodnie z obowiązującymi zasadami i prawem).
Treści i zachowanie Użytkownika
Przesyłanie Treści
Użytkownik, który posiada kanał w YouTube, może przesyłać do Usługi Treści oraz używać ich w celu promowania swojej działalności, w tym działalności artystycznej.
Nie może jednak przesyłać do Usługi Treści, które nie są zgodne z tą Umową lub przepisami prawa.
Na przykład przesyłane Treści nie mogą zawierać materiałów chronionych prawem własności intelektualnej osób trzecich (takim jak prawo autorskie), chyba że Użytkownik otrzymał od nich upoważnienie lub jest do tego prawnie upoważniony (w tym w drodze wszelkich dostępnych wyjątków lub ograniczeń dotyczących praw autorskich lub praw pokrewnych przewidzianych w prawie Unii Europejskiej).
Użytkownik jest prawnie odpowiedzialny za Treści przesłane do Usługi.
Możemy korzystać z automatycznych systemów analizujących Treści, aby wykrywać naruszenia i nadużycia, takie jak spam, złośliwe oprogramowanie i nielegalne treści.
Prawa przyznawane YouTube
Użytkownik zachowuje wszystkie prawa własności do swoich Treści.
Krótko mówiąc, własność użytkownika nadal nią pozostaje.
Wymagamy jednak przyznania określonych praw YouTube i innym użytkownikom Usługi, jak opisano poniżej.
Licencja dla YouTube
Udostępniając Treść w Usłudze, Użytkownik przyznaje YouTube ogólnoświatową, niewyłączną, nieodpłatną, możliwą do przeniesienia, podlegającą sublicencji licencję na korzystanie z tej Treści (w tym na jej zwielokrotnianie, rozpowszechnianie, modyfikowanie, wyświetlanie i wykonywanie) w celu  obsługi, promowania i ulepszania Usługi.
Licencja dla innych użytkowników
Użytkownik przyznaje również każdemu innemu użytkownikowi Usługi ogólnoświatową, niewyłączną i nieodpłatną licencję na korzystanie z jego Treści w ramach Usługi (w tym na jej zwielokrotnianie, rozpowszechnianie, modyfikowanie, wyświetlanie i wykonywanie) wyłącznie w zakresie dopuszczonym w ramach Usługi.
Czas trwania licencji
Przyznane licencje będą obowiązywały do momentu usunięcia Treści w sposób opisany poniżej.
Po ich usunięciu licencje wygasną, z wyjątkiem sytuacji, w których działanie Usługi wymaga korzystania z Treści, na które wyrażono zgodę wcześniej, lub gdy przepisy prawa stanowią inaczej.
 Na przykład usunięcie Treści przez Użytkownika nie wymaga od YouTube (a) wycofania Treści używanych przez innych użytkowników w ramach ograniczonej funkcji oglądania w trybie offline dostępnej w Usłudze ani (b) usuwania kopii, które z uzasadnionych względów są przechowywane do celów prawnych.
Prawo do zarabiania
Użytkownik udziela YouTube prawa do zarabiania na należących do niego Treściach w Usłudze (zarabianie może obejmować wyświetlanie reklam przy albo w Treściach lub pobieranie od użytkowników opłaty za dostęp).
Ta Umowa nie uprawnia użytkownika do otrzymywania żadnych płatności.
Od 1 czerwca 2021 r.
wszelkie płatności, jakie użytkownik będzie miał prawo otrzymywać od YouTube na podstawie jakiejkolwiek innej umowy pomiędzy użytkownikiem a YouTube (na przykład w ramach programu partnerskiego YouTube, wspierania kanału lub superczatu), będą traktowane jako tantiemy.
Jeśli wymaga tego prawo, Google będzie pobierać podatki od tych płatności.
Usuwanie Treści przez Użytkownika
Użytkownik może w każdej chwili usunąć Treści z Usługi.
Użytkownik może też utworzyć kopię swoich Treści przed ich usunięciem.
Użytkownik musi usunąć Treści, jeśli stracił prawa wymagane na mocy niniejszych warunków.
Usuwanie Treści Użytkownika przez YouTube
Jeśli zasadnie uznamy, że jakakolwiek Treść Użytkownika (1) narusza postanowienia tej Umowy (2) lub może wyrządzić szkodę YouTube, naszym użytkownikom lub osobom trzecim,  zastrzegamy sobie prawo do usunięcia niektórych lub wszystkich takich Treści.
Użytkownik zostanie powiadomiony o przyczynach naszego działania, chyba że zasadnie będziemy uważać, że: (a) złamie to przepisy prawa lub wytyczne organu egzekwującego prawo lub w inny sposób narazi YouTube lub nasze Podmioty stowarzyszone na ryzyko związane z odpowiedzialnością prawną; (b) zagrozi procesowi sprawdzania zagrożeń lub integralności albo działaniu Usługi; lub (c) wyrządzi szkodę jakiemukolwiek użytkownikowi, osobie trzeciej, YouTube lub Podmiotowi stowarzyszonemu YouTube.
Więcej informacji na temat zgłaszania problemów i egzekwowania zasad można znaleźć w Centrum Pomocy.
Ostrzeżenia o naruszeniu wytycznych dla społeczności
W YouTube funkcjonuje system ostrzeżeń dotyczących Treści, które naruszają wytyczne dla społeczności YouTube.
Każde ostrzeżenie wiąże się z różnymi ograniczeniami i może doprowadzić do trwałego usunięcia kanału Użytkownika z YouTube.
Szczegółowy opis tego, jak ostrzeżenia wpływają na kanał Użytkownika, jest dostępny na stronie Podstawowe informacje na temat ostrzeżeń o naruszeniu wytycznych dla społeczności.
Jeśli Użytkownik stwierdzi, że ostrzeżenie zostało przyznane w wyniku pomyłki, może się odwołać tutaj.
Jeśli funkcjonalność kanału Użytkownika została ograniczona w wyniku ostrzeżenia, nie może on korzystać z innego kanału, aby obejść te ograniczenia.
Nieprzestrzeganie tego zakazu jest istotnym naruszeniem tej Umowy i Google zastrzega sobie prawo do tego, aby zamknąć konto Google Użytkownika lub ograniczyć jego dostęp do części lub całości Usługi.
Ochrona praw autorskich
Udostępniamy informacje ułatwiające właścicielom praw autorskich zarządzanie ich własnością intelektualną online w naszym Centrum praw autorskich YouTube.
Jeśli uważasz, że Twoje prawa autorskie zostały naruszone w naszej Usłudze, możesz nas o tym powiadomić.
Na powiadomienia dotyczące przypuszczalnych naruszeń praw autorskich odpowiadamy zgodnie z procedurą opisaną w naszym Centrum praw autorskich YouTube, gdzie Użytkownik znajdzie również informacje o tym, w jaki sposób rozwiązać problem ostrzeżenia o naruszeniu praw autorskich.
W zasadach YouTube przewidziano możliwość zamknięcia w stosownych przypadkach konta należącego do użytkownika, który regularnie narusza zasady korzystania z Usługi.
Zawieszenie i zamknięcie konta
Zamknięcie konta przez Użytkownika
Użytkownik w dowolnym momencie może zaprzestać korzystania z Usługi.
Może też w dowolnym momencie usunąć swoje konto Google z Usługi, co spowoduje zamknięcie kanału w YouTube i usunięcie danych, po ich ewentualnym wcześniejszym skopiowaniu.
Zamknięcie i zawieszenie konta przez YouTube z uzasadnionych powodów
YouTube zastrzega sobie prawo do zawieszenia lub zamknięcia konta Użytkownika bądź zawieszenia lub zablokowania dostępu Użytkownika do całej Usługi lub jej części, jeśli (a) Użytkownik wielokrotnie lub w istotny sposób naruszy tę Umowę, (b) jest to wymagane do zachowania zgodności z przepisami prawa lub wykonania nakazu sądowego, lub (c) mamy uzasadniony powód, by uważać, że doszło do zachowania, które skutkuje powstaniem zobowiązań lub szkody wobec dowolnego Użytkownika, osoby trzeciej, YouTube lub naszych Podmiotów stowarzyszonych.
Powiadomienie o rozwiązaniu lub zawieszeniu konta
YouTube powiadomi Użytkownika o przyczynie zamknięcia lub zawieszenia konta, chyba że będziemy mieli uzasadnione powody, by uważać, że: (a) naruszy to przepisy prawa lub wytyczne organu egzekwującego prawo; (b) zagrozi procesowi sprawdzania zagrożeń; (c) zagrozi integralności,działaniu lub bezpieczeństwu Usługi; lub (d) wyrządzi szkodę jakiemukolwiek użytkownikowi, osobie trzeciej, YouTube lub naszemu Podmiotowi stowarzyszonemu.
Skutek zawieszenia lub zamknięcia konta
Jeśli konto Google Użytkownika zostanie zamknięte lub dostęp do Usługi zostanie ograniczony, Użytkownik będzie mógł w dalszym ciągu korzystać z niektórych aspektów Usługi (takich jak przeglądanie) bez konta, a ta Umowa będzie nadal obowiązywała w odniesieniu do takiego zastosowania.
Jeśli Użytkownik uważa, że zamknięcia lub zawieszenia dokonano w wyniku pomyłki, może odwołać się za pomocą tego formularza.
Oprogramowanie w Usłudze
Oprogramowanie do pobrania
Gdy Usługa obejmuje oprogramowanie do pobrania lub go wymaga (np.
aplikacja YouTube Studio) – o ile oprogramowanie to nie podlega dodatkowym warunkom wprowadzającym obowiązek licencji – YouTube zapewnia osobistą, ogólnoświatową, bezpłatną, niezbywalną i niewyłączną licencję na korzystanie z oprogramowania dostarczonego przez YouTube w ramach Usługi.
Licencja ta ma na celu wyłącznie umożliwienie Użytkownikowi korzystania z Usługi świadczonej przez YouTube w sposób dozwolony tą Umową.
Użytkownikowi nie wolno kopiować, modyfikować, rozpowszechniać, sprzedawać ani dzierżawić żadnej części oprogramowania, nie wolno mu też analizować wstecznie ani podejmować prób wyodrębnienia jego kodu źródłowego, chyba że prawo zabrania stosowania tego typu ograniczeń lub Użytkownik uzyskał pisemną zgodę YouTube..
Oprogramowanie typu open source
Niektóre programy stosowane w naszej Usłudze mogą być oferowane na licencji open source.
Licencja open source może zawierać postanowienia, które wyraźnie zastępują niektóre z tych warunków.
 Jeśli tak się stanie, udostępnimy Użytkownikowi tę licencję na oprogramowanie typu open source.
Inne warunki prawne
Odpowiedzialność YouTube za zgodność świadczenia z umową
W przypadku konsumentów z Europejskiego Obszaru Gospodarczego (EOG), którzy zaakceptowali nasze Warunki korzystania z usług, przepisy prawa ochrony konsumentów obowiązujące w EOG zapewniają odpowiedzialność YouTube za zgodność świadczenia z umową w zakresie udostępnianych przez nas treści lub usług cyfrowych.
W ramach tego obowiązku jesteśmy odpowiedzialni za każdy brak zgodności wykryty: w ciągu 2 lat od jednorazowej dostawy treści lub usług cyfrowych (takich jak zakup filmu), w dowolnym momencie podczas „ciągłego” dostarczania treści lub usług cyfrowych (takich jak płatna subskrypcja).
Przepisy prawa krajowego mogą zapewniać jeszcze dłuższą odpowiedzialność.
Prawa Użytkownika wynikające z tych gwarancji prawnych nie są ograniczone przez żadne inne gwarancje handlowe, które zapewniamy.
Aby zgłosić roszczenie gwarancyjne, należy się z nami [skontaktować].
Wyłączenie odpowiedzialności
Zgodnie z prawem konsumenci mają określone prawa, których nie można wykluczyć ani zmienić na mocy umowy.
Żadne z postanowień tej Umowy nie ma wpływu na prawa Użytkownika wynikające ze statusu konsumenta.
YouTube nie składa żadnych konkretnych obietnic związanych z Usługą poza tymi, które wyraźnie wymieniono w tej Umowie lub są wymagane na mocy prawa (zob.
Odpowiedzialność YouTube za zgodność świadczenia z umową).
Na przykład nie składamy dodatkowych obietnic dotyczących: Treści dostarczanych w ramach Usługi; szczególnych cech Usługi lub jej dokładności, niezawodności, dostępności lub zdolności do zaspokojenia potrzeb Użytkownika; lub gwarancji, że jakiekolwiek Treści przesłane przez Użytkownika będą dostępne lub przechowywane w Usłudze.
Ograniczenie odpowiedzialności
Wszyscy użytkownicy: Żadne z postanowień tej Umowy nie ma na celu wyłączenia ani ograniczenia odpowiedzialności jakiejkolwiek ze stron za śmierć lub uszkodzenie ciała; oszustwo; oszukańcze wprowadzenie w błąd; lub wszelką odpowiedzialność, której nie można wyłączyć ani ograniczyć prawnie.
W zakresie dopuszczalnym przez obowiązujące prawo YouTube i Podmioty stowarzyszone nie ponoszą odpowiedzialności za: straty, które nie zostały spowodowane naruszeniem przez YouTube i Podmioty stowarzyszone tej Umowy; wszelkie straty lub szkody wynikające z naruszenia przez  YouTube i Podmioty stowarzyszone Umowy, których nie sposób było przewidzieć podczas zawierania Umowy; lub Treści przesłane przez dowolnego użytkownika ani za zniesławiające, obraźliwe lub niezgodne z prawem zachowanie któregokolwiek z użytkowników.
Użytkownicy biznesowi: Jeśli Użytkownik korzysta z Usługi, żeby prowadzić działalność handlową, biznesową, rzemieślniczą lub zawodową („Użytkownik biznesowy”), w zakresie dopuszczalnym przez przepisy prawa, poniższe ograniczenia odpowiedzialności również będą miały zastosowanie: YouTube ani Podmioty stowarzyszone nie ponoszą odpowiedzialności za utracone zyski, przychody lub dane, utratę możliwości biznesowych lub przewidywanych oszczędności, straty pośrednie lub wtórne ani za odszkodowanie retorsyjne (we wszystkich przypadkach niezależnie od tego, czy straty te można było przewidzieć, czy nie); oraz Całkowita odpowiedzialność YouTube i Podmiotów stowarzyszonych za wszelkie roszczenia wynikające z Usługi lub z nią związane ogranicza się do wyższej z następujących kwot: (a) kwoty przychodów, jakie YouTube wypłacił Użytkownikowi w związku z korzystaniem z Usługi w ciągu 12 miesięcy przed wystąpieniem naruszenia  albo (b) 500 euro.
Linki do stron zewnętrznych
Usługa może zawierać linki do stron i usług internetowych, które nie są własnością YouTube ani nie są przez YouTube kontrolowane.
YouTube nie ma żadnej kontroli nad takimi stronami oraz usługami internetowymi i nie bierze za nie żadnej odpowiedzialności.
Użytkownik powinien mieć tego świadomość, kiedy opuszcza Usługę.
Zalecamy Użytkownikowi zapoznanie się z zasadami i polityką prywatności każdej odwiedzanej witryny i usługi internetowej należącej do osoby trzeciej.
Informacje o Umowie
Zmiany w Umowie
Możemy wprowadzać zmiany w tej Umowie (1) w celu uwzględnienia zmian w naszej Usłudze lub sposobie prowadzenia działalności (na przykład gdy dodajemy nowe usługi lub funkcje albo usuwamy stare); (2) ze względów prawnych, związanych z regulacjami i bezpieczeństwem; lub (3) aby zapobiegać nadużyciom lub szkodom.
Jeśli postanowimy w istotny sposób zmienić tę Umowę, odpowiednio wcześniej o tym powiadomimy i zapewnimy Użytkownikowi możliwość przeglądu tych zmian.
Nie dotyczy to (1) wprowadzania nowej usługi lub funkcji ani (2) sytuacji nagłych, np.
zapobiegania trwającemu nadużyciu lub odpowiadania na wymagania prawne.
W przypadku niewyrażenia zgody na nowe warunki Użytkownik powinien usunąć wszystkie przesłane Treści i zaprzestać korzystania z Usługi.
Kontynuacja Umowy
W przypadku zakończenia korzystania z Usługi obowiązują następujące warunki tej Umowy: „Inne warunki prawne”, „Informacje o Umowie”, a licencje udzielone przez Użytkownika będą obowiązywały w ograniczonych przypadkach, jak określono w sekcji „Czas trwania licencji”.
Klauzula salwatoryjna
Jeśli okaże się, że określonego warunku nie można wyegzekwować, nie będzie to miało żadnego wpływu na pozostałe warunki.
Cesja
YouTube może przenieść całość lub część tej Umowy na Podmiot stowarzyszony lub, w przypadku sprzedaży YouTube, na osobę trzecią.
Nieprzestrzeganie warunków
Jeśli Użytkownik nie będzie przestrzegać postanowień tej Umowy, a my nie podejmiemy natychmiast odpowiednich działań, nie oznacza to, że rezygnujemy z jakichkolwiek przysługujących nam praw (na przykład prawa do podjęcia działań w przyszłości).
Prawo właściwe
Jeśli miejsce zamieszkania Użytkownika znajduje się w obrębie Europejskiego Obszaru Gospodarczego lub Szwajcarii, ta Umowa oraz relacja z YouTube na mocy tej Umowy podlegają przepisom prawa kraju zamieszkania Użytkownika.
Użytkownik może wszczynać postępowania sądowe w sądach miejscowych.
Instrukcje dotyczące odstąpienia od umowy w Europejskim Obszarze Gospodarczym
Konsumentom z Europejskiego Obszaru Gospodarczego od 28 maja 2022 r.
w ramach przepisów prawa ochrony konsumentów obowiązujących w EOG przysługuje prawo do odstąpienia od tej umowy, jak opisano w poniższym wzorze pouczenia o odstąpieniu od umowy w Unii Europejskiej.
Prawo do odstąpienia od umowy
Użytkownik ma prawo odstąpić od niniejszej umowy w terminie 14 dni bez podania jakiejkolwiek przyczyny.
Okres na odstąpienie od umowy wygasa po upływie 14 dni od dnia zawarcia umowy.
Aby skorzystać z prawa do odstąpienia od umowy, Użytkownik musi poinformować nas o swojej decyzji o odstąpieniu od niniejszej umowy w drodze jednoznacznego oświadczenia (na przykład pismo wysłane pocztą zwykłą lub elektroniczną).
Aby skontaktować się z nami, można wysłać e-maila na adres account-withdrawal@google.com, zadzwonić pod numer +35 31800832663 (poniżej podajemy krajowe numery telefonów) lub wysłać list na adres: Google Ireland Limited, Gordon House, Barrow Street, Dublin 4, Irlandia.
Można skorzystać z załączonego wzoru formularza odstąpienia od umowy, jednak nie jest to obowiązkowe.
Użytkownik może również wypełnić i przesłać formularz odstąpienia od umowy lub jakiekolwiek inne jednoznaczne oświadczenie drogą elektroniczną na naszej stronie internetowej (g.co/EEAWithdrawalForm).
Jeżeli Użytkownik zdecyduje się skorzystać z tej możliwości, prześlemy mu niezwłocznie potwierdzenie odbioru informacji o odstąpieniu od umowy na trwałym nośniku (na przykład pocztą elektroniczną).
Aby dotrzymać terminu odstąpienia od umowy, wystarczy przed upływem tego terminu przesłać informację o chęci skorzystania z prawa do odstąpienia.
Skutki odstąpienia od umowy
W przypadku odstąpienia od niniejszej umowy zwracamy Użytkownikowi wszystkie otrzymane od niego płatności, w tym koszty dostarczenia (z wyjątkiem dodatkowych kosztów wynikających z wybranego przez Użytkownika sposobu dostarczenia innego niż najtańszy standardowy sposób dostarczenia oferowany przez nas), bez zbędnej zwłoki, a w każdym przypadku nie później niż 14 dni od dnia, w którym zostaliśmy poinformowani o decyzji Użytkownika o skorzystaniu z prawa do odstąpienia od niniejszej umowy.
Zwrotu płatności dokonujemy przy użyciu takich samych sposobów płatności, jakie zostały użyte przez Użytkownika w początkowej transakcji, chyba że Użytkownik wyraźnie zgodził się na inne rozwiązanie.
W każdym przypadku Użytkownik nie jest obciążany żadnymi opłatami w związku ze zwrotem środków.
Wzór formularza odstąpienia od umowy
(formularz ten należy wypełnić i odesłać tylko w przypadku chęci odstąpienia od umowy)
— Adresat: Google Ireland Limited, Gordon House, Barrow Street, Dublin 4, Irlandia, [account-withdrawal@google.com]__:
– Niniejszym informuję o moim odstąpieniu od umowy o świadczenie następującej usługi: __________________________________________
— Data zamówienia: _____________________________                                
— Imię i nazwisko konsumenta: _______________________
— Adres konsumenta: _____________________
— Podpis konsumenta (tylko jeżeli formularz jest przesyłany w wersji papierowej): ___________________
— Data: _______________
Skontaktuj się z Google w celu odstąpienia od tych warunków
Kraj                       Numer telefonu
Austria                     0800-001-180                   
Belgia                      0800-58-142   
Bułgaria                   0800-14-744
Czechy                    800-720-070
Cypr                        800-92-492
Chorwacja               0800-787-086
Dania                      80-400-111
Estonia                    800-2643
Finlandia                  0800-520-030
Francja                     0805-98-03-38
Niemcy                     0800-627-0502
Grecja                      00800-4920-00536
Węgry                      06-80-200-148
Islandia                    800-4177
Irlandia                    1-800-832-663
Włochy                     800-598-905
Łotwa                       802-05-391
Liechtenstein           800-566-814
Litwa                        8-800-00-163
Luksemburg            800-40005
Malta                       800-62-257
Holandia                  0800-360-0010
Norwegia                 800-620-68
Polska                     0800-410-575
Portugalia                808-203-430
Rumunia                  0800-672-350
Słowacja                  0800-500-932
Słowenia                  080-688-882
Hiszpania                 0900-906-451
Szwecja                    020-012-5241                 
Obowiązują od 5 stycznia 2022 (zobacz poprzednią wersję)
