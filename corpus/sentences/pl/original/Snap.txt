Regulamin usługi Snap Group Limited
(dotyczy użytkowników mieszkających poza Stanami Zjednoczonymi)
Data wejścia w życie: 10 stycznia 2017 r.
Witamy!
Bardzo nam miło, że zamierzasz korzystać z aplikacji Snapchat i innych naszych produktów i usług, z których wszystkie określane są wspólnym mianem „Usług”.
Niniejszy Regulamin usługi (zwany przez nas „Warunkami”) sporządziliśmy po to, aby poinformować Cię o zasadach regulujących stosunki między nami.
Chociaż dołożyliśmy wszelkich starań, aby Warunki były napisane prostym językiem, w niektórych fragmentach zachowano brzmienie charakterystyczne dla tradycyjnych umów.
Istnieje ku temu dobry powód: niniejsze Warunki faktycznie stanowią prawnie wiążącą umowę między użytkownikiem i Snap Group Limited.
Prosimy zatem o ich uważne przeczytanie.
Korzystając z Usług, użytkownik wyraża zgodę na Warunki.
Jeśli takiej zgody nie wyrażasz, nie powinien korzystać z Usług.
Niniejsze Warunki stosuje się do użytkownika, jeśli mieszka poza Stanami Zjednoczonymi lub korzysta z Usług w imieniu osoby prawnej mającej siedzibę poza Stanami Zjednoczonymi.
Jeśli użytkownik mieszka w Stanach Zjednoczonych lub korzysta z usług w imieniu osoby prawnej mającej siedzibę w Stanach Zjednoczonych, stosuje się Warunki Snap Inc.
INFORMACJA O ARBITRAŻU: JEŚLI UŻYTKOWNIK KORZYSTA Z USŁUG W IMIENIU OSOBY PRAWNEJ, OSOBA PRAWNA JEST ZWIĄZANA KLAUZULĄ ARBITRAŻOWĄ ZNAJDUJĄCĄ SIĘ W DALSZEJ CZĘŚCI WARUNKÓW.
1.
Osoby uprawnione do korzystania z Usług
Osoby poniżej 13 roku życia nie mogą utworzyć konta ani korzystać z Usług.
Możemy oferować dodatkowe Usługi z dodatkowymi warunkami, uzależniającymi korzystanie z nich od ukończenia wyższego wieku.
Prosimy zatem o dokładne przeczytanie wszystkich warunków
Korzystając z Usług, użytkownik potwierdza, że:
    Jest w stanie zawrzeć wiążącą umowę ze Snap Group Limited.
    Nie jest osobą wykluczoną z grona osób mogących być odbiorcami Usługi zgodnie z prawem Stanów Zjednoczonych, Wielkiej Brytanii lub mającym zastosowanie prawem innego państwa.
Oznacza to, że użytkownik nie może znajdować się na liście podmiotów objętych sankcjami (ang. „
Specially Designated Nationals”) prowadzonej przez amerykański Departament Skarbu lub być objęty innym podobnym zakazem.
    Będzie przestrzegać niniejszych Warunków oraz wszystkich ustaw, rozporządzeń i regulaminów szczebla lokalnego, stanowego, krajowego i międzynarodowego.
Jeśli użytkownik korzysta z Usług w imieniu przedsiębiorstwa lub innego podmiotu, potwierdza że jest uprawniony do udzielenia wszystkich licencji wskazanych w niniejszych Warunkach oraz wyrażenia zgody na Warunki w imieniu tego przedsiębiorstwa lub podmiotu.
2.
Prawa udzielane użytkownikowi
Snap Group Limited udziela użytkownikowi osobistej, nieograniczonej terytorialnie, niezbywalnej, niewyłącznej, odwoływalnej licencji, bezpłatnej i bez prawa udzielania sublicencji, na dostęp do Usług i korzystanie z nich.
Jedynym celem licencji jest umożliwienie użytkownikowi czerpania korzyści z Usługi w sposób dopuszczony niniejszymi Warunkami oraz naszymi wytycznymi dotyczącymi korzystania, np.
Wytycznymi dla społeczności.
Oprogramowanie przekazywane użytkownikowi może automatycznie pobierać i instalować nowe wersje, aktualizacje i inne funkcje.
Użytkownik może być w stanie skonfigurować automatyczne pobieranie w ustawieniach urządzenia.
Użytkownikowi nie wolno kopiować, modyfikować, powielać, sprzedawać lub wydzierżawiać jakiejkolwiek części naszych Usług, jak również dokonywać inżynierii wstecznej lub prób wydobycia kodu źródłowego oprogramowania, chyba że takie ograniczenia są zabronione prawem lub użytkownik uzyskał nasze pisemne zezwolenie na takie czynności.
3.
Prawa udzielane przez użytkownika
Wiele Usług umożliwia użytkownikom tworzenie, wysyłanie, zamieszczanie i przechowywanie treści.
Użytkownik korzystający z tych funkcji zachowuje wszystkie początkowo przysługujące mu prawa własności do treści, udziela nam jednak licencji na korzystanie z nich.
Zakres licencji uzależniony jest od konkretnych Usług i wybranych ustawień.
W przypadku wszystkich Usług innych niż Live, Local lub inne usługi wykorzystujące crowdsourcing użytkownik udziela Snap Group Limited, Snap Inc.
i podmiotom z nim powiązanym nieograniczonej terytorialnie, bezpłatnej, zbywalnej licencji i z prawem udzielania sublicencji na hostowanie, przechowywanie, wykorzystywanie, wyświetlanie, powielanie, modyfikowanie, adaptację, edytowanie, publikowanie i rozpowszechnianie treści przez cały okres korzystania przez użytkownika z Usług.
Licencja udzielana jest w ograniczonym celu, jakim jest prowadzenie, rozwijanie, świadczenie, promowanie i ulepszanie Usług oraz badanie i rozwijanie nowych.
Ponieważ usługi Live, Local i inne usługi wykorzystujące crowdsourcing są ze swej natury usługami publicznymi i dokumentują wydarzenia interesujące opinię społeczną, udzielana nam przez użytkownika licencja na treści wysyłane do tych Usług ma szerszy zakres.
Oprócz uprawnień wymienionych w akapicie poprzedzającym użytkownik przyznaje nam również licencję na tworzenie utworów zależnych, promowanie, wystawianie, przesyłanie, sprzedaż z rozpowszechnianiem, udzielanie sublicencji na, publiczne wykonywanie i publiczne wystawianie treści przesłanych do usług Live, Local i innych usług wykorzystujących crowdsourcing w dowolnej treści oraz na wszystkich nośnikach i metodach dystrybucji (znanych obecnie lub opracowanych później).
W zakresie w jakim jest to niezbędne, gdy użytkownik tworzy, przesyła lub zamieszcza treści w usłudze Live, Local lub innej usłudze wykorzystującej crowdsourcing albo w tych treściach występuje, udziela również Snap Group Limited, Snap Inc.,
podmiotom z nimi powiązanym i partnerom biznesowym nieograniczonej przedmiotowo i terytorialnie licencji na wykorzystanie imienia i nazwiska, wizerunku i głosu użytkownika.
Oznacza to między innymi, że użytkownikowi nie przysługuje żadne wynagrodzenie od Snap Group Limited, Snap Inc.,
podmiotów z nimi powiązanych i partnerów biznesowych w razie pojawienia się jego imienia i nazwiska, wizerunku lub głosu w usłudze Live, Local lub innej usłudze wykorzystującej crowdsourcing, czy to w aplikacji Snapchat czy na platformie jednego z naszych partnerów biznesowych.
Dodatkowe informacje na temat ustawień dostępu do treści użytkownika przez osoby trzecie, można znaleźć w Polityce prywatności i na stronie Wsparcia.
Chociaż nie mamy takiego obowiązku, możemy sprawdzać, przeglądać, filtrować i usuwać treści użytkownika w dowolnym momencie i z dowolnego powodu, w tym również jeśli uznamy, że treści te naruszają niniejsze Warunki.
Niezależnie od tego Użytkownik jest jedyną osobą odpowiedzialną za treści, które tworzy, wysyła, zamieszcza lub przechowuje w Usługach.
Usługi mogą zawierać reklamy.
W zamian za umożliwienie użytkownikowi dostępu do Usług i korzystania z nich użytkownik zgadza się, że Snap Group Limited, Snap Inc.,
podmioty z nią powiązane i partnerzy zewnętrzni mogą umieszczać reklamy w Usługach, w tym reklamy spersonalizowane w oparciu o informacje, które użytkownik nam przekazał lub które od niego zebraliśmy lub uzyskaliśmy.
Ponieważ Usługi zawierają treści przekazywane nam przez użytkownika i innych użytkowników, reklamy mogą być niekiedy wyświetlane w pobliżu treści użytkownika.
Opinie naszych użytkowników są dla nas bardzo cenne.
Jednak osoby, które dobrowolnie przekazują nam opinie lub sugestie, powinny mieć świadomość, że możemy je wykorzystać bez jakiejkolwiek rekompensaty na ich rzecz.
4.
Treści innych osób.
Większość treści w naszych Usługach jest tworzona przez użytkowników, wydawców i inne osoby trzecie.
Niezależnie od tego, czy zostaną one zamieszczone publicznie czy przesłane prywatnie, odpowiedzialność za nie ponosi wyłącznie osoba lub organizacja, która je przekazała.
Chociaż Snap Group Limited zastrzega sobie prawo przeglądania treści pojawiających się w Usługach i usuwania tych, które naruszają niniejsze Warunki, niekoniecznie przegląda wszystkie z nich.
Nie może zatem odpowiadać i nie odpowiada za treści przekazywane za pośrednictwem Usług przez inne osoby.
W niniejszych Warunkach i Wytycznych dla społeczności wyraźnie zaznaczamy, że nie chcemy wykorzystywania Usług do niewłaściwych celów.
Fakt nieprzeglądania przez nas wszystkich treści oznacza jednak niemożność zagwarantowania, że treści w Usługach będą zawsze zgodne z naszymi Warunkami lub Wytycznymi.
5.
Prywatność
Prywatność użytkowników jest dla nas ważna.
O sposobach przetwarzania przez nas danych osobowych użytkownika korzystającego z Usług można dowiedzieć się, czytając Politykę prywatności.
Zachęcamy do uważnego przejrzenia Polityki prywatności, ponieważ korzystając z naszych Usług użytkownik wyraża zgodę na zbieranie i przetwarzanie jego danych przez Snap Group Limited w Wielkiej Brytanii i Snap Inc.
w USA, a także podmiotów z nimi powiązanych, oraz przesyłanie ich poza kraj zamieszkania użytkownika, w tym do krajów, w których mogą obowiązywać inne przepisy o ochronie danych osobowych niż w kraju zamieszkania użytkownika.
6.
Poszanowanie praw innych osób
Snap Group Limited szanuje prawa innych osób.
Użytkownik nie może zatem korzystać z Usług w sposób, który:
    narusza prawo do wizerunku, prawo do prywatności, prawa autorskie, znaki towarowe lub inne prawa własności intelektualnej należące do osób trzecich,
    stanowi gnębienie, nękanie lub zastraszanie,
    zniesławia,
    polega na spamowaniu lub nagabywaniu innych użytkowników.
Użytkownik musi również przestrzegać praw przysługujących Snap Group Limited i podmiotom z nią powiązanym, w tym Snap Inc.
Niniejsze Warunki nie przyznają użytkownikowi prawa do:
    korzystania z marek, logo, projektów, zdjęć, wideo i innych materiałów używanych w naszych Usługach,
    kopiowania, archiwizowania, pobierania, wysyłania, rozpowszechniania, sprzedaży z rozpowszechnianiem, emitowania, wykonywania, wystawiania, udostępniania lub innego wykorzystywania dowolnej części Usług lub treści w Usługach, z wyjątkami określonymi w niniejszych Warunkach,
    korzystania z Usług, narzędzi dostarczonych w ramach Usług lub treści w Usługach do celów komercyjnych bez naszej zgody.
Podsumowanie: użytkownik nie może korzystać z Usług lub treści w Usługach w sposób niedozwolony niniejszymi Warunkami, jak również pomagać w takim korzystaniu osobom trzecim.
7.
Poszanowanie praw autorskich
Przestrzegamy ustaw o prawie autorskim.
Podejmujemy zatem zasadne kroki w celu jak najszybszego usunięcia z usług materiałów naruszających prawa innych osób, jeśli zostaniemy o takich materiałach powiadomieni.
Jeśli Snap Group Limited dowie się, że jeden z jego użytkowników regularnie narusza prawa autorskie, dołożymy zasadnych starań stosownie do naszych możliwości, aby zamknąć jego konto.
Umożliwiamy użytkownikom łatwe zgłaszanie podejrzeń naruszenia praw autorskich.
Jeśli użytkownik podejrzewa, że jakiekolwiek treści w Usługach naruszają prawa autorskie, których jest właścicielem lub którymi zarządza, prosimy o wypełnienie tego formularza.
Alternatywnie można wysłać powiadomienie naszemu agentowi:
Snap Inc.
Attn: Copyright Agent
63 Market Street
Venice, CA 90291
email: copyright@snap.com
Powiadomienie wysłane do agenta ds.
praw autorskich musi:
    zawierać fizyczny lub elektroniczny podpis osoby upoważnionej do działania w imieniu właściciela praw autorskich,
    wskazywać utwór chroniony prawami autorskimi, które rzekomo zostały naruszone,
    wskazywać materiał, który rzekomo narusza prawa autorskie lub stanowi przedmiot działań je naruszających, i który ma zostać usunięty lub zablokowany, oraz informacje zasadnie wystarczające do zlokalizowania przez nas tego materiału,
    zawierać dane kontaktowe zgłaszającego, w tym adres, numer telefonu i adres e-mail.
    zawierać osobiste oświadczenie, w którym użytkownik w dobrej wierze stwierdza, że korzystanie z materiału w sposób będący przedmiotem skargi następuje bez upoważnienia ze strony właściciela praw autorskich, jego agenta lub przepisów prawa,
    zawierać oświadczenie potwierdzające dokładność informacji zawartych w powiadomieniu oraz, pod rygorem odpowiedzialności za składanie fałszywych oświadczeń, upoważnienie zgłaszającego do działania w imieniu właściciela praw autorskich.
8.
Bezpieczeństwo
Dokładamy usilnych starań, aby uczynić Usługi miejscem bezpiecznym dla wszystkich użytkowników.
Nie możemy jednak takiego bezpieczeństwa zagwarantować.
Korzystając z Usług, użytkownik zgadza się na następujące ograniczenia:
    Użytkownik nie będzie wykorzystywać Usług do celów bezprawnych lub zakazanych niniejszymi Warunkami.
    Użytkownik nie będzie korzystać z robotów, spiderów, crawlerów, scraperów lub innych zautomatyzowanych metod lub interfejsów do uzyskiwania dostępu do Usług lub wydobywania z nich danych innych użytkowników.
    Bez naszej pisemnej zgody użytkownik nie będzie wykorzystywać ani rozwijać aplikacji zewnętrznych komunikujących się z Usługami lub treściami i danymi innych użytkowników
    Użytkownik nie będzie wykorzystywać Usług w sposób mogący ingerować w działania innych użytkowników, przeszkadzać im, niekorzystnie na nich wpływać lub uniemożliwiać im pełne korzystanie z Usług, bądź mogący uszkodzić, wyłączyć, przeciążyć lub ograniczyć działanie Usług.
    Użytkownik nie będzie korzystać ani próbować korzystać z konta, nazwy użytkownika lub hasła innego użytkownika bez jego zgody.
    Użytkownik nie będzie prosić innych użytkowników o dane uwierzytelniające.
    Użytkownik nie będzie zamieszczać treści zawierających pornografię, drastyczną przemoc, groźby, mowę nienawiści lub podżeganie do przemocy.
    Użytkownik nie będzie wysyłać wirusów ani innego złośliwego kodu bądź w inny sposób ograniczać bezpieczeństwa Usług.
    Użytkownik nie będzie próbować obejść jakichkolwiek stosowanych przez nas metod filtrowania treści ani uzyskać dostępu do obszarów i funkcji Usług, do których nie jest upoważniony.
    Użytkownik nie będzie sondować, skanować ani testować podatności naszych Usług, systemów i sieci na atak.
    Użytkownik nie będzie zachęcać innych osób do podejmowania działań naruszających niniejsze Warunki ani takich działań promować.
O bezpieczeństwo użytkownika dbamy również podczas korzystania przez niego z Usług.
Nie należy więc korzystać z nich w sposób mogący rozproszyć uwagę i skutkować naruszeniem przepisów ruchu drogowego lub bezpieczeństwa (np.
podczas kierowania pojazdem).
Nie należy również narażać siebie ani innych osób na niebezpieczeństwo, aby stworzyć Snap.
9.
Konto użytkownika
Użytkownik odpowiada za wszystkie działania wykonywane z jego konta Snapchat.
Ważne jest zatem, aby konto było odpowiednio zabezpieczone.
Jedną z metod zabezpieczenia jest ustawienie silnego hasła, które nie było wcześniej użyte na innych kontach.
Korzystając z Usług, użytkownik zgadza się, że oprócz postępowania zgodnie ze zdrowym rozsądkiem:
    Użytkownik nie utworzy dla siebie więcej niż jednego konta.
    Użytkownik nie utworzy kolejnego konta, jeśli poprzednie zostało przez nas zablokowane, chyba że uzyskał naszą pisemną zgodę.
    Bez naszej pisemnej zgody użytkownik nie będzie kupować, sprzedawać, wynajmować lub wydzierżawiać konta Snapchat, Live, Snaps, nazwy konta Snapchat lub łącza do znajomego.
    Użytkownik nie będzie udostępniać swojego hasła innym osobom.
    Użytkownik nie będzie logować się do Usług ani próbować uzyskać dostęp do nich za pośrednictwem nieautoryzowanych aplikacji lub klientów innych firm.
Jeśli Użytkownik uważa, że ktoś uzyskał dostęp do jego konta, powinien natychmiast skontaktować się z działem Wsparcia Snapchat
10.
Memories
Memories to nasza usługa przechowywania danych, dzięki której użytkownik ma dostęp w dowolnym czasie i miejscu do swoich wspomnień.
Usługa Memories jest automatycznie włączana po wyrażeniu zgody na niniejsze Warunki.
Po jej włączeniu usługa pozostaje włączona przez cały okres posiadania konta Snapchat.
Możliwe jest jednak wyłączenie niektórych funkcji Memories w Ustawieniach.
Jedną z opcji dostępnych w usłudze Memories jest utworzenie obszaru o ograniczonym dostępie poprzez ustawienie kodu dostępu w postaci PIN, hasła lub innego mechanizmu.
Efekt jest podobny do opcji blokowania urządzenia mobilnego; po ustawieniu kodu dostępu zmniejsza się prawdopodobieństwo, że inna osoba wchodząca w posiadanie urządzenia użytkownika będzie w stanie zobaczyć treści, które zapisał on w obszarze o ograniczonym dostępie Memories.
Ostrzegamy jednak: jeśli użytkownik zgubi kod dostępu, zapomni go lub wprowadzi nieprawidłowy kod zbyt wiele razy, utraci dostęp do treści zapisanych w obszarze o ograniczonym dostępie.
Nie oferujemy bowiem funkcji odzyskiwania kodu do tego obszaru.
Za zapamiętanie kodu odpowiada wyłącznie użytkownik.
Więcej informacji o kodach dostępu można znaleźć na stronie Wsparcia.
Treści, które użytkownik zapisał w usłudze Memories, mogą stać się niedostępne z wielu powodów, na przykład z powodu usterek w działaniu usługi lub naszej decyzji o zamknięciu konta użytkownika.
Ponieważ nie możemy obiecać, że treści użytkownika będą zawsze dostępne, zalecamy przechowywanie osobnej kopii treści zapisywanych w usłudze Memories.
Nie obiecujemy, że usługa Memories będzie na tyle pojemna, aby sprostać zapotrzebowaniu użytkownika na przestrzeń dyskową.
Zastrzegamy sobie prawo ustalenia limitów przestrzeni w usłudze Memories oraz zmieniania ich od czasu do czasu według naszego wyłącznego uznania.
Podobnie jak w przypadku innych Usług, korzystanie przez użytkownika z usługi Memories może powodować zajęcie przestrzeni w jego urządzeniu i ponoszenie opłat za transmisję danych.
Usługi Memories nie można odsprzedawać.
Oznacza to, że użytkownik nie może wykorzystywać tej usługi do prowadzenia własnej usługi przechowywania lub dystrybucji plików dla osób trzecich.
11.
Opłaty za dane i telefony komórkowe
Użytkownik odpowiada za opłaty za transmisję w sieci komórkowej, które może ponieść korzystając z naszych Usług, w tym opłaty za SMS i dane.
Jeśli użytkownik nie jest pewien, jakie są to opłaty, powinien przed skorzystaniem z Usług zapytać o to swojego dostawcę telefonii komórkowej.
Jeśli użytkownik zmieni lub zdezaktywuje numer telefonu komórkowego, którego użył do utworzenia konta Snapchat, musi w ciągu 72 godzin zaktualizować dane swojego konta w Ustawieniach, aby wiadomości przeznaczone dla niego nie trafiły do innej osoby.
12.
Usługi osób trzecich
Jeśli użytkownik korzysta z usługi, funkcji lub funkcjonalności dostarczanej przez osobę trzecią i udostępnianej za pośrednictwem naszych Usług (w tym Usług, które oferujemy wspólnie z osobą trzecią), stosunek między użytkownikiem a daną osobą regulują warunki tej osoby.
Snap Group Limited i Snap Inc.
nie odpowiadają za warunki osób trzecich ani podjęte na ich podstawie działania.
13.
Modyfikacja i zakończenie Usług
Nieustannie ulepszamy nasze Usługi i tworzymy nowe.
Oznacza to, że możemy dodawać do nich lub usuwać z nich funkcje, produkty i funkcjonalność, a także w całości je zawiesić lub wstrzymać.
Działania te możemy podejmować w dowolnym czasie i w takim przypadku spróbujemy poinformować o nich użytkownika z wyprzedzeniem, chociaż nie zawsze będzie to możliwe.
Jakkolwiek mamy nadzieję, że użytkownik będzie korzystać z aplikacji Snapchat przez wiele lat, może on wypowiedzieć niniejsze Warunki w dowolnym momencie i z dowolnego powodu, usuwając konto.
Snap Group Limited również może wypowiedzieć niniejsze Warunki w dowolnym momencie i z dowolnego powodu.
Chociaż spróbujemy poinformować o tym użytkownika z wyprzedzeniem, nie możemy zagwarantować, że nam się to uda.
Nasze prawo do wypowiedzenia niniejszych Warunków oznacza, że możemy zaprzestać świadczenia użytkownikowi Usług bądź nałożyć nowe lub dodatkowe ograniczenia na możliwość korzystania przez użytkownika z Usług.
Możemy na przykład usunąć konto użytkownika z powodu dłuższego braku aktywności oraz zablokować jego nazwę użytkownika w dowolnym momencie i z dowolnego powodu.
Niezależnie od tego, kto wypowiada niniejsze Warunki, zarówno użytkownik jak i Snap Group Limited pozostają związani punktami 3, 6, 9, 10 i 13–22 Warunków.
14.
Zwolnienie od odpowiedzialności
Użytkownik zgadza się, w zakresie dozwolonym prawem, na zwolnienie z odpowiedzialności i ochronę Snap Group Limited, Snap Inc.,
podmiotów z nimi powiązanych, ich członków zarządu, członków kierownictwa, akcjonariuszy, pracowników, licencjodawców i agentów przed wszystkimi skargami, zarzutami, roszczeniami, szkodami, stratami, kosztami, należnościami i wydatkami (w tym honorariami zawodowych pełnomocników) spowodowanych, związanych z lub wynikających z w jakikolwiek sposób z (a) korzystania przez użytkownika z Usług lub dostępu do nich; (b) treści użytkownika; oraz (c) naruszenia przez użytkownika niniejszych Warunków.
15.
Wyłączenia odpowiedzialności
Choć staramy się dbać o ciągłą dostępność i nieuciążliwość Usług, nie możemy jednak obiecać, że osiągniemy ten cel.
Niniejsze Usługi są świadczone bez gwarancji jakości i dostępności oraz, w zakresie dozwolonym prawem, bez jakiegokolwiek rodzaju gwarancji, wyraźnej lub dorozumianej, w tym między innymi dorozumianej gwarancji przydatności handlowej, przydatności do określonego celu, tytułu prawnego, niezakłóconego korzystania i nienaruszania praw osób trzecich lub gwarancji wynikających ze zwyczajów handlowych.
Dodatkowo, mimo że Snap Group Limited stara się zapewnić użytkownikowi komfort korzystania z usługi, nie oświadczamy ani nie gwarantujemy że: (a) Usługi będą zawsze bezpieczne, bezbłędne lub aktualne; (b) Usługi będą zawsze funkcjonować bez przerw, zakłóceń lub niedokładności; lub (c) treści, treści użytkowników lub informacje uzyskiwane w Usługach lub za ich pośrednictwem będą aktualne lub dokładne.
Snap Group Limited, Snap Inc.
i podmioty z nimi powiązane nie przyjmują ani nie ponoszą odpowiedzialności za treści, które użytkownik, inny użytkownik lub osoba trzecia tworzy, wysyła, zamieszcza, otrzymuje lub przechowuje w Usługach lub za ich pośrednictwem.
Użytkownik rozumie i zgadza się, że może natknąć się na treści obraźliwe, bezprawne, wprowadzające w błąd lub z innych powodów nieodpowiednie, za które Snap Group Limited, Snap Inc.
i podmioty z nimi powiązane w żadnym wypadku nie będą ponosiły odpowiedzialności.
16.
Ograniczenie odpowiedzialności
W zakresie dozwolonym prawem Snap Group Limited, Snap Inc.,
podmioty z nimi powiązane oraz ich członkowie zarządu, akcjonariusze, pracownicy, podmioty powiązane, licencjodawcy i dostawcy nie ponoszą odpowiedzialności za szkody pośrednie, przypadkowe, specjalne, wynikowe, wielokrotne lub odpowiedzialności odszkodowawczej o charakterze karnym, za bezpośrednią lub pośrednią utratę zysków lub przychodów, utratę danych, możliwości korzystania, reputacji bądź inne straty niematerialne wynikające z: (a) korzystania lub niemożności korzystania przez użytkownika z Usług; (b) dostępu lub niemożności uzyskania dostępu do Usług; (c) zachowania lub treści innych użytkowników lub osób trzecich w Usługach lub za ich pośrednictwem; (d) nieupoważnionego dostępu do, wykorzystania lub zmiany treści użytkownika, nawet jeśli Snap Group Limited została powiadomiona o możliwości wystąpienia takich szkód.
Łączna odpowiedzialność Snap Group Limited, Snap Inc.
lub podmiotów z nimi powiązanych za wszystkie roszczenia dotyczące Usług nie przekroczy w żadnym razie kwoty zapłaconej przez użytkownika Snap Group Limited w ciągu ostatnich 12 miesięcy lub kwoty 100 funtów, którakolwiek z nich będzie większa.
W niektórych systemach prawnych wyłączenie lub ograniczenie odpowiedzialności za określone rodzaje szkód nie jest dopuszczalne, w związku z czym niektóre przewidziane w tym punkcie wyłączenia i ograniczenia mogą nie mieć zastosowania do użytkownika.
17.
Rozstrzyganie sporów.
Arbitraż.
W przypadku problemów zachęcamy do rozmowy o nich.
Użytkownik powinien najpierw skontaktować się z nami, a my dołożymy wszystkich starań, aby rozwiązać problem.
Niektóre z naszych Usług mogą podlegać dodatkowym warunkom zawierającym postanowienia dotyczące rozstrzygania sporów specyficzne dla kraju zamieszkania użytkownika.
Jeśli użytkownik korzysta z Usług w imieniu osoby prawnej (a nie do użytku osobistego), użytkownik i Snap Group Limited zgadzają się, że w zakresie dozwolonym prawem wszystkie spory i roszczenia wynikające z niniejszych Warunków lub korzystania z Usług bądź z nimi związane będą ostatecznie rozstrzygane zgodnie z Regulaminem arbitrażu LCIA, który jest włączony do niniejszego punktu przez odniesienie.
Spór rozstrzyga jeden arbiter (wyznaczony przez LCIA), miejscem arbitrażu jest Londyn, a arbitraż prowadzony jest w języku angielskim.
Jeśli użytkownik nie wyraża zgody na niniejszy punkt, nie może korzystać z Usług.
18.
Wybór sądu
W zakresie, w jakim stronom wolno zgodnie z niniejszym Warunkami wystąpić na drogę sądową, zarówno użytkownik, jak i Snap Group Limited zgadzają się, że wszystkie spory i roszczenia (z umowy lub inne) wynikające z tytułu niniejszych Warunków lub korzystania z Usług bądź z nimi związane będą rozstrzygane w postępowaniu sądowym wyłącznie w sądach angielskich, chyba że zabrania tego prawo kraju, w którym użytkownik mieszka.
Użytkownik i Snap Group Limited wyrażają zgodę na wyłączną właściwość tych sądów.
19.
Prawo właściwe
Niniejsze Warunki oraz wszystkie spory i roszczenia (z tytułu umowy lub inne) wynikające z niniejszych Warunków lub korzystania z Usług bądź z nimi związane podlegają prawu Anglii i Walii.
Sądy niektórych krajów mogą odmówić stosowania prawa Anglii i Walii do niektórych sporów dotyczących niniejszych Warunków.
Jeśli użytkownik mieszka w takim kraju, do sporów tych mogą stosować się prawa tego kraju.
20.
Częściowa nieważność
W przypadku gdy którekolwiek z postanowień niniejszych Warunków zostanie uznane za niewykonalne, postanowienie to zostanie oddzielone od Warunków i nie ma wpływu na ważność i wykonalność pozostałych postanowień.
21.
Dodatkowe warunki dotyczące konkretnych usług
Ze względu na szeroki asortyment naszych Usług zdarza się, że musimy sporządzić dla niektórych z nich warunki dodatkowe.
Owe warunki dodatkowe, udostępniane z odpowiednią Usługą, stają się częścią umowy między użytkownikiem a nami, jeśli korzysta on z tych Usług.
W przypadku gdy warunki dodatkowe są sprzeczne z niniejszymi Warunkami, mają przed nimi pierwszeństwo.
22.
Postanowienia końcowe
    Niniejsze Warunki (łącznie z warunkami dodatkowymi dotyczącymi konkretnych Usług, z których korzysta użytkownik) stanowią całość porozumienia między użytkownikiem i Snap Group Limited i zastępują wszystkie poprzednie porozumienia.
    Niniejsze Warunki nie ustanawiają ani nie przyznają żadnych uprawnień dla osób trzecich.
    Nieegzekwowanie przez nas któregokolwiek z postanowień niniejszych Warunków nie będzie uważane za ich wyłączenie.
    Zastrzegamy wszystkie prawa, które nie zostały wyraźnie przyznane użytkownikowi.
    Użytkownik nie może przenieść swoich praw i obowiązków z niniejszych Warunków bez naszej zgody.
https://web.archive.org/web/20170912090637/https://www.snap.com/pl-PL/terms/
