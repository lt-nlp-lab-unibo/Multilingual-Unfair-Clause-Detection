Regulamin
Spółka Facebook Ireland Limited zmieniła nazwę na Meta Platforms Ireland Limited.
Zaktualizowaliśmy nasz Regulamin, Zasady dotyczące danych oraz Zasady dotyczące plików cookie, aby odzwierciedlić nową nazwę 4 stycznia 2022 r.
Mimo że nazwa naszej firmy się zmieniła, w dalszym ciągu zamierzamy oferować te same produkty, włącznie z aplikacją Instagram from Meta.
Nasze Zasady dotyczące danych oraz Regulamin nadal obowiązują i zmiana nazwy nie ma wpływu na to, jak wykorzystujemy lub udostępniamy dane.
Dowiedz się więcej na temat firmy Meta i naszej wizji metawersum.
Regulamin
Witamy w serwisie Instagram!
Niniejszy Regulamin (lub „Regulamin”) reguluje kwestię korzystania przez użytkownika z Instagramu, z wyjątkiem przypadków gdy wyraźnie stwierdzimy, że zastosowanie mają inne regulaminy (a nie niniejszy regulamin) oraz zawiera podane poniżej informacje o serwisie Instagram (dalej „Usługa”).
Utworzenie konta na Instagramie lub korzystanie z niego oznacza akceptację niniejszego Regulaminu.
Do Usługi nie ma zastosowania Regulamin firmy Meta.
Po kliknięciu tutaj pojawi się Podsumowanie umowy, a tutaj pozostałe informacje, których przekazania wymaga od nas Europejski kodeks łączności elektronicznej.
Jeżeli użytkownik jest podmiotem gospodarczym, utworzonym na terenie UE i korzysta z Zakupów na Instagramie w celu sprzedaży towarów konsumentom w UE, może dowiedzieć się więcej o stosunkach handlowych z nami, weryfikując treść Powiadomienia Platform to Business, które uzupełnia nasz Regulamin.
Serwis Instagram jest jednym z produktów firmy Meta dostarczanych użytkownikowi przez spółkę Meta Platforms Ireland Limited.
Niniejszy Regulamin stanowi umowę pomiędzy użytkownikiem a Meta Platforms Ireland Limited.
Metryczka
Meta Platforms Ireland Limited, 4 Grand Canal Square, Dublin 2, Irlandia
Meta Platforms Ireland Limited jest spółką zarejestrowaną zgodnie z prawem Republiki Irlandii.
Numer sygnatury: 462932
Kontakt e-mailem:
Network Enforcement Act (Ustawa Prawo Internetowe) („NetzDG”)
Aby dowiedzieć się więcej o ustawie NetzDG oraz o tym, jak zgłaszać treści, które użytkownik uważa za niezgodne z jej przepisami, należy przejść do Centrum pomocy związanego z ustawą Prawo internetowe.
Pracownicy organów ścigania mogą wnioskować o udzielenie informacji zgodnie z ustawą NetzDG, korzystając z internetowego systemu składania wniosków dla organów ścigania.
Przedstawiciel ds.
postępowań administracyjnych i postępowań przed sądem cywilnym w rozumieniu artykułu 5 (1) NetzDG: Freshfields Bruckhaus Deringer Rechtsanwälte Steuerberater Part GmbB (Berlin), Potsdamer Platz 1, 10785 Berlin.
Ustawa o ochronie praw autorskich usługodawców („UrhDaG”)
Upoważniony odbiorca usługi w postępowaniach sądowych, zgodnie z § 20 UrhDaG, to: Freshfields Bruckhaus Deringer Rechtsanwälte Steuerberater PartG mbB (Düsseldorf), Feldmühleplatz 1, 40545 Düsseldorf.
Informacje dla władz mediów stanowych
Powiadomienia administracyjne na mocy Medienstaatsvertrag (MStV)(niemiecki traktat między landami dot.
mediów) dla Meta Platforms Ireland Ltd.
mogą być przekazywane do: Facebook Germany GmbH, c/o FreshfieldsBruckhausDeringerRechtsanwälteSteuerberaterPartGmbB, HoheBleichen 7, 20354 Hamburg.
Ranking treści
Tutaj przedstawiamy informacje na temat rankingu treści.
Serwis Instagram
Zobowiązujemy się dostarczać użytkownikowi serwis Instagram.
Serwis obejmuje wszystkie produkty, funkcje, aplikacje, usługi, technologie i oprogramowanie Instagramu, które dostarczamy w celu realizacji misji Instagramu: Przybliżanie użytkownikowi ulubionych przez niego osób i rzeczy.
Serwis składa się z następujących elementów:
    Oferowanie spersonalizowanych możliwości tworzenia treści i ich udostępniania, nawiązywania kontaktów, komunikacji i odkrywania nowości.
    Ludzie różnią się od siebie.
Umożliwiamy użytkownikowi umacnianie relacji poprzez wymianę ważnych dla niego informacji i doświadczeń.
Tworzymy systemy, starając się poznać sprawy istotne dla użytkowników i wykorzystywać te informacje do tego, by pomagać użytkownikowi w tworzeniu i znajdowaniu ważnych dla niego informacji oraz dołączaniu do ważnych dla niego wydarzeń i wymianie ważnych doświadczeń.
Jednym z przejawów tego podejścia jest prezentowanie treści, funkcji, ofert i kont, które mogą zainteresować użytkownika i oferowanie mu różnych możliwości skorzystania z serwisu Instagram w oparciu o jego poczynania i poczynania innych w serwisiei poza nim.
    Wspieranie pozytywnego, otwartego i bezpiecznego otoczenia.
    Opracowujemy i wykorzystujemy narzędzia i oferujemy członkom naszej społeczności środki umożliwiające korzystanie z serwisu w sposób bezpieczny, również wtedy, gdy sądzimy, że mogą potrzebować pomocy.
Mamy też zespoły i systemy zajmujące się przeciwdziałaniem nadużyciom i naruszeniom naszych Regulaminów i zasad oraz przypadkom zachowań szkodliwych i oszukańczych.
Wykorzystujemy wszystkie posiadane informacje, w tym dane użytkownika, do zapewnienia bezpieczeństwa naszej platformy.
Możemy także udostępniać informacje o przypadkach nadużyć lub szkodliwych treściach innym firmom należącym do Meta lub organom ścigania.
Więcej informacji można znaleźć w Zasadach dotyczących danych.
    Opracowywanie i wykorzystywanie technologii, dzięki którym możemy konsekwentnie służyć naszej coraz większej społeczności.
    Najważniejszym elementem naszego serwisu jest porządkowanie i analizowanie informacji dla naszej coraz większej społeczności.
Pokaźną część serwisu stanowi tworzenie i wykorzystywanie najnowszych technologii, które umożliwiają nam personalizowanie, zabezpieczanie i ulepszanie serwisu na niewiarygodnie dużą skalę dla ogromnej globalnej społeczności.
Technologie takie jak sztuczna inteligencja i maszynowe uczenie się dają nam możliwość stosowania złożonych procesów w całym serwisie.
Technologie zautomatyzowane pomagają też w zapewnieniu funkcjonalności i integralności naszego serwisu.
    Zapewnianie spójnych i sprawnych sposobów korzystania z produktów firm Meta.
    Instagram jest jedną z firm należących do Meta, które korzystają z tych samych technologii, systemów, analiz i informacji, w tym informacji posiadanych na temat użytkownika (więcej na ten temat w Zasadach dotyczących danych) w celu świadczenia lepszych i bezpieczniejszych usług oraz zwiększania bezpieczeństwa.
Zapewniamy również użytkownikowi możliwość interakcji w ramach różnych Produktów firm Meta, z których korzysta oraz specjalne systemy umożliwiające mu korzystanie z różnych Produktów firm Meta w sposób spójny i bezproblemowy.
    Zapewnianie dostępu do naszego Serwisu.
    Aby móc obsługiwać nasz Serwis w skali światowej, musimy przechowywać i przesyłać dane pomiędzy naszymi systemami na całym świecie, w tym poza krajem zamieszkania użytkownika.
Istotnym i niezbędnym warunkiem obsługi naszego Serwisu jest korzystanie z takiej globalnej infrastruktury.
Taka infrastruktura może być własnością lub może być obsługiwana przez Meta Platforms, Inc.,
Meta Platforms Ireland Limited lub ich podmioty powiązane.
    Przedstawianie użytkownikom marek, produktów i usług, na których im zależy.
    Wykorzystujemy dane z serwisu Instagram i innych Produktów firm Meta oraz dane od partnerów zewnętrznych, aby wyświetlać użytkownikowi reklamy, oferty i inne treści sponsorowane, które, naszym zdaniem, będą dla niego istotne.
Staramy się też, by były one równie istotne, co wszystkie inne wrażenia użytkownika na Instagramie.
    Badania i innowacje.
    Wykorzystujemy posiadane informacje do rozwijania, testowania i ulepszania naszego Serwisu i współpracy z innymi podmiotami w badaniach nad jego ulepszeniem i nad wkładem w dobro społeczności.
Zalicza się do tego analiza danych, które posiadamy na temat naszych użytkowników oraz poznanie sposobu korzystania z naszego Serwisu przez użytkowników, na przykład poprzez prowadzenie analiz i testów oraz rozwiązywanie problemów z nowymi funkcjami.
Sposób finansowania naszego Serwisu
Zamiast płacić za korzystanie z Instagramu, poprzez korzystanie z Serwisu objętego niniejszym Regulaminem użytkownik przyjmuje do wiadomości, że możemy wyświetlać mu reklamy, za których promocję w Produktach firm Meta i poza nimi płacą nam przedsiębiorstwa i organizacje.
Wykorzystujemy dane osobowe użytkownika, takie jak informacje o jego aktywności i zainteresowaniach, w celu wyświetlania użytkownikowi reklam, które są dla niego bardziej interesujące.
Wyświetlamy użytkownikowi trafne i przydatne reklamy bez udostępniania reklamodawcom informacji na temat użytkownika.
Nie sprzedajemy danych osobowych użytkownika.
Pozwalamy reklamodawcom na przekazywanie nam takich informacji, jak ich cel biznesowy oraz rodzaj grupy odbiorców, którym chcą wyświetlić reklamy.
Następnie wyświetlamy ich reklamę osobom, które mogą być nią zainteresowane.
Przekazujemy też reklamodawcom raporty dotyczące skuteczności reklam, dzięki którym łatwiej będzie im się zorientować, jak odbiorcy reagują na ich treści na Instagramie i poza nim.
Przekazujemy reklamodawcom na przykład ogólne dane demograficzne i dane dotyczące zainteresowań, aby ułatwić im zrozumienie własnej grupy odbiorców.
Nie udostępniamy informacji, które pozwalają na bezpośrednią identyfikację użytkownika (takich jak imię i nazwisko czy adres e-mail, które umożliwiają kontakt z użytkownikiem lub określenie kim jest) bez wyraźnej zgody użytkownika.
Więcej informacji o działaniu reklam na Instagramie znajdziesz tutaj.
Na Instagramie pojawiają się materiały powiązane z marką opublikowane przez posiadaczy kont, którzy promują produkty lub usługi na podstawie umowy handlowej z partnerem biznesowym wspomnianym w materiałach.
Więcej informacji na ten temat można znaleźć tutaj:
Zasady dotyczące danych
Udostępnianie naszego serwisu wymaga gromadzenia i wykorzystywania danych użytkownika.
W Zasadach dotyczących danych wyjaśniono sposób, w jaki gromadzimy, wykorzystujemy i udostępniamy informacje w Produktach firmy Meta.
Omówiono tam też wiele sposobów kontrolowania przez użytkownika jego danych, w tym za pośrednictwem ustawień prywatności i bezpieczeństwa serwisu Instagram.
Zobowiązania Użytkownika
W zamian za udostępnianie serwisu wymagamy od użytkownika przyjęcia na siebie następujących zobowiązań.
Kto może korzystać z Instagramu.
Chcemy, by nasz serwis był na tyle otwarty, na ile jest to możliwe, ale chcemy też, by był bezpieczny i zgodny z prawem.
Zatem od użytkowników, którzy chcą stać się częścią społeczności Instagramu, wymagamy zastosowania się do określonych ograniczeń.
    Użytkownik musi mieć ukończone 13 lat.
    Użytkownicy serwisu nie mogą mieć zakazu korzystania z jakiejkolwiek funkcji naszego serwisu zgodnie z właściwym prawem lub korzystania z płatności związanych z serwisem w związku z obecnością na liście podmiotów zakazanych.
    Użytkownik serwisu Usługi nie mógł mieć w przeszłości zablokowanego konta z powodu naruszenia prawa lub którejkolwiek z naszych zasad.
    Osoby skazane za przestępstwa seksualne nie mogą korzystać z serwisu.
Jak nie można korzystać z serwisu Instagram.
Zapewnianie bezpiecznego i otwartego serwisu dla dużej społeczności wymaga zaangażowania wszystkich stron.
    Nie można podszywać się pod inną osobę ani podawać nieprecyzyjnych informacji.
    Nie trzeba ujawniać swojej tożsamości na Instagramie, ale należy podać informacje dokładne i aktualne (w tym dane rejestracyjne), do których mogą się zaliczać dane osobowe.
Nie można też podszywać się pod inną osobę czy byt ani tworzyć konta za inną osobę bez jej wyraźnej zgody.
    Nie można postępować w sposób niezgodny z prawem, wprowadzający w błąd, oszukańczy ani realizować nielegalnych bądź bezprawnych celów.
    Nie można naruszać (ani pomagać innym osobom czy zachęcać inne osoby do naruszania) niniejszego Regulaminu ani naszych zasad, w tym w szczególności Zasad społeczności Instagramu, Regulaminu korzystania z serwisów Meta i Zasad dla deweloperów oraz Zasad dotyczących muzyki.
    W przypadku publikacji materiałów powiązanych z marką należy przestrzegać naszych Zasad dotyczących materiałów powiązanych z marką, zgodnie z którymi trzeba korzystać z narzędzia do oznaczania materiałów powiązanych z marką.
Wskazówki na temat tego, jak zgłaszać takie zachowania lub treści zawiera Centrum pomocy.
    Nie można robić niczego, co zakłócałoby lub upośledzało działanie serwisu.
    Zalicza się do tego niewłaściwe korzystanie z kanału do przesyłania zgłoszeń, rozstrzygania sporów czy składania odwołań, np.
poprzez przesyłanie nieprawdziwych lub bezpodstawnych zgłoszeń czy odwołań.
    Nie można tworzyć kont ani próbować uzyskiwać dostępu do informacji lub je pobierać w sposób nieupoważniony.
    Obejmuje to tworzenie kont lub gromadzenie informacji w sposób zautomatyzowany bez naszego wyraźnego zezwolenia.
    Nie można sprzedawać, udostępniać w ramach licencji ani kupować danych uzyskanych od nas lub dzięki naszemu Serwisowi.
    Zaliczają się do tego próby zakupu, sprzedaży lub przeniesienia dowolnego elementu konta (w tym nazwy użytkownika), pozyskania, gromadzenia lub wykorzystania danych logowania lub odznak innych użytkowników bądź też próby pozyskania lub gromadzenia nazw użytkowników serwisu Instagram, haseł czy przywłaszczenia tokenów dostępu.
    Nie można publikować prywatnych bądź poufnych informacji innej osoby bez jej zgody ani podejmować żadnych działań naruszających prawa innej osoby, w tym prawa własności intelektualnej (np.
naruszenie prawa autorskiego, naruszenie prawa do znaku towarowego, podróbki lub towary pirackie).
    Można korzystać z dzieł innej osoby z zastrzeżeniem pewnych wyjątków lub ograniczeń do prawa autorskiego i praw pokrewnych zgodnie z obowiązującym prawem.
Użytkownik oświadcza, że posiada lub uzyskał wszelkie wymagane prawa do publikowanych lub udostępnianych treści.
Więcej informacji, w tym również na temat zgłaszania treści, które, zdaniem użytkownika, naruszają jego prawa własności intelektualnej, można znaleźć tutaj.
    Nie można modyfikować, tłumaczyć, tworzyć dzieł pochodnych ani dekompilować naszych produktów ani ich elementów.
    Nie można wykorzystywać w swojej nazwie użytkownika nazwy domeny ani adresu URL bez naszej uprzedniej pisemnej zgody.
Pozwolenia udzielane przez użytkowników.
W ramach naszej umowy użytkownik udziela nam też pozwoleń wymaganych do tego, by udostępniać Usługę.
    Nie rościmy sobie praw własności do treści użytkownika; jednakże udziela nam on licencji na ich używanie.
    Nic nie zmienia się w kwestii praw użytkownika do jego treści.
Nie rościmy sobie praw do treści użytkownika publikowanych w Usłudze lub za jej pośrednictwem.
Użytkownik może udostępniać swoje treści dowolnej osobie i w dowolnym miejscu.
Aby świadczyć Usługę potrzebujemy jednak od użytkownika określonych pozwoleń (zwanych „licencją”).
Z kolei w przypadku udostępniania, publikacji lub wysyłania treści objętych prawami własności intelektualnej (np.
zdjęć czy filmów) w naszym serwisie lub w powiązaniu z nim użytkownik przyznaje nam niewyłączną, przenaszalną, obejmującą prawo do udzielania sublicencji, globalną licencję zezwalającą na obsługiwanie, wykorzystywanie, dystrybuowanie, modyfikowanie, uruchamianie, kopiowanie, publiczne odtwarzanie lub wyświetlanie, tłumaczenie jego treści i tworzenie na ich podstawie utworów zależnych (zgodnie z wybranymi przez użytkownika ustawieniami prywatności i aplikacji) w celu zapewnienia dostępności serwisu Instagram.
Niniejsza licencja wygaśnie wraz z usunięciem treści użytkownika z naszych systemów.
Użytkownik może usunąć poszczególne elementy treści lub wszystkie treści jednocześnie, usuwając swoje konto.
Więcej informacji na temat sposobów wykorzystywania przez nas informacji oraz sposobów kontrolowania lub usuwania treści przez użytkownika zawierają Zasady dotyczące danych oraz Centrum pomocy serwisu Instagram.
    Wykorzystanie nazwy użytkownika, jego zdjęcia profilowego oraz informacji o jego powiązaniach i działaniach podejmowanych w stosunku do kont, reklam i treści sponsorowanych.
    Użytkownik zgadza się na wyświetlanie, bez żadnego wynagrodzenia dla użytkownika, jego nazwy użytkownika, zdjęcia profilowego oraz informacji o jego powiązaniach (np.
o osobach obserwujących) lub działaniach (np.
polubieniach) podejmowanych w stosunku do kont, reklam, ofert i innych treści sponsorowanych, które obserwuje lub na które reaguje, a które są wyświetlane w Produktach firmy Meta.
Możemy na przykład pokazać, że użytkownik polubił post sponsorowany utworzony przez markę, która zapłaciła nam za wyświetlanie jej reklam na Instagramie.
Podobnie jak w przypadku działań w stosunku do innych treści i osób obserwujących inne konta, działania w stosunku do treści sponsorowanych i osoby obserwujące konta sponsorowane mogą zobaczyć tylko osoby, które mają pozwolenie na wyświetlanie takich treści lub osób obserwujących.
Stosujemy się też do wybranych przez użytkownika ustawień dotyczących reklam.
Więcej informacji na temat ustawień dotyczących reklam można znaleźć tutaj.
    Użytkownik wyraża zgodę na pobieranie i instalowanie przez nas aktualizacji na jego urządzeniach.
Dodatkowe zachowywane przez nas prawa
    Jeżeli użytkownik wybierze nazwę użytkownika lub podobny identyfikator dla swojego konta, możemy je zmienić, jeżeli uznamy to za stosowne lub konieczne (np.
jeżeli naruszają czyjeś prawa własności intelektualnej lub uosabiają innego użytkownika).
    Jeżeli użytkownik wykorzystuje treści objęte prawami własności intelektualnej, które posiadamy i udostępniamy w naszym serwisie (na przykład dostarczane przez nas obrazy, projekty, filmy lub dźwięki, które użytkownik dodaje do tworzonych lub udostępnianych przez siebie treści), zachowujemy wszelkie prawa do naszych treści (lecz nie do treści użytkownika).
    Użytkownik może wykorzystywać nasze prawa własności intelektualnej, znaki towarowe lub podobne oznaczenia jedynie w przypadku, gdy ich używanie zostało wyraźnie dozwolone w naszych Wytycznych dotyczących marki lub wydanej przez nas uprzedniej pisemnej zgodzie.
    W celu modyfikacji, tworzenia utworów zależnych, dekompilacji lub innej próby uzyskania od nas kodu źródłowego wymagana jest nasza pisemna zgoda (lub zezwolenie w ramach licencji open source).
Usuwanie treści oraz blokowanie lub zamykanie konta
    Możemy usunąć wszelkie treści lub informacje publikowane przez użytkownika w serwisie, w przypadku przekonania, że naruszają one niniejszy Regulamin, nasze zasady (w tym Zasady społeczności serwisu Instagram) lub w przypadku, gdy ciąży na nas taki obowiązek prawny.
Możemy odmówić lub niezwłocznie zaprzestać dostarczania użytkownikowi całości lub części Usługi (łącznie z zamknięciem lub zablokowaniem użytkownikowi dostępu do Produktów firmy Meta i Produktów firm Meta) w celu ochrony naszej społeczności lub usług lub w przypadku gdy użytkownik narazi nas na ryzyko lub odpowiedzialność prawną, w przypadku naruszenia przez użytkownika niniejszego Regulaminu lub naszych zasad (w tym Zasad społeczności Instagramu), w przypadku uporczywego naruszania praw własności intelektualnej innych osób lub w przypadku, gdy ciąży na nas taki obowiązek prawny.
Możemy też zakończyć lub zmienić Usługę, usunąć lub zablokować zawartość lub informacje udostępniane w naszej Usłudze albo przestać świadczyć Usługę w całości lub części, jeśli uznamy, że jest to uzasadnione i konieczne dla uniknięcia lub złagodzenia negatywnych skutków prawnych lub regulacyjnych po naszej stronie.
W określonych przypadkach, jeżeli usuniemy treści udostępnione przez użytkownika, powiadomimy go o tym i wyjaśnimy mu, jakie ma możliwości wnioskowania o kolejną weryfikację, chyba że dopuści się poważnego i uporczywego naruszania niniejszego Regulaminu lub gdy takie postępowanie może narazić nas lub inne osoby na odpowiedzialność prawną, zaszkodzić naszej społeczności użytkowników, zagrozić lub naruszyć integralność lub działanie którejkolwiek z naszych usług, systemów lub produktów, w przypadku gdy mamy ograniczenia techniczne lub gdy mamy prawny zakaz takiego postępowania.
Jeżeli użytkownik uważa, że jego konto zostało zamknięte przez pomyłkę lub chce zablokować lub trwale usunąć swoje konto, powinien zapoznać się z informacjami w Centrum pomocy.
Jeżeli użytkownik złoży wniosek o usunięcie treści lub swojego konta, proces usuwania rozpocznie się automatycznie nie później niż 30 dni po złożeniu wniosku.
Ukończenie procesu usuwania treści może zająć do 90 dni.
W trakcie procesu usuwania przedmiotowe treści nie są już widoczne dla innych użytkowników, ale podlegają niniejszemu Regulaminowi oraz naszym Zasadom dotyczącym danych.
Po usunięciu treści, ich usuwanie z kopii zapasowych i systemów odzyskiwania danych po awarii może potrwać kolejnych 90 dni.
    Nasze prawo do rozwiązania umowy z uzasadnionego powodu pozostaje bez zmian.
Uzasadniony powód ma miejsce w szczególności, gdy strona narusza zobowiązania wynikające z niniejszego Regulaminu, jakiekolwiek przepisy, prawa osób trzecich czy zasady dotyczące prywatności, a od strony rozwiązującej umowę nie można oczekiwać utrzymania stosunku umownego przy uwzględnieniu wszystkich okoliczności danego przypadku i po zważeniu interesów obu stron, do momentu uzgodnionego terminu rozwiązania umowy lub wygaśnięcia okresu wypowiedzenia.
Rozwiązanie z uzasadnionego powodu jest możliwe wyłącznie w rozsądnym terminie po powzięciu informacji o naruszeniu.
    Jeżeli uzasadnionym powodem jest naruszenie zobowiązania wynikającego z niniejszego Regulaminu, rozwiązanie umowy jest dozwolone wyłącznie po bezskutecznym upływie terminu do naprawy naruszenia lub po bezskutecznym ostrzeżeniu.
Jednakże nie ma konieczności wyznaczania terminu do naprawy naruszenia, jeżeli druga strona stanowczo i nieodwołalnie odmawia wypełnienia zobowiązań lub jeżeli szczególne okoliczności uzasadniają rozwiązanie w trybie natychmiastowym po zważeniu interesów obu stron.
Jeżeli użytkownik sądzi, że jego konto zostało zablokowane przez pomyłkę lub chce wyłączyć lub całkowicie usunąć konto, powinien zapoznać się z informacjami w Centrum pomocy.
    Treści nie zostaną usunięte w ciągu 90 dni od usunięcia konta lub rozpoczęcia procesu usuwania w następujących sytuacjach:
        gdy treści użytkownika zostały wykorzystane przez inne osoby zgodnie z udzieloną licencją i osoby te ich nie usunęły (w którym to przypadku licencja obowiązuje do momentu usunięcia treści); lub
        gdy usunięcie w terminie 90 dni nie jest możliwe na skutek technicznych ograniczeń naszych systemów, w którym to przypadku dokończymy usuwanie, gdy tylko będzie technicznie możliwe lub
        gdy usunięcie treści ograniczyłoby naszą możliwość:
            zbadania lub stwierdzenia działalności niezgodnej z prawem lub naruszenia naszych regulaminów i zasad (na przykład celem stwierdzenia lub zbadania niewłaściwego korzystania z naszych produktów lub systemów);
            ochrony bezpieczeństwa naszych produktów, systemów i użytkowników;
            wypełnienia obowiązku prawnego, takiego jak zabezpieczenie dowodów; lub
            wykonania żądania organu sądowego lub administracyjnego, organu ścigania lub administracji publicznej;
        w którym to przypadku treści zostaną zachowane przez okres nie dłuższy niż jest to konieczne do celów, do których zostały zachowane (dokładny czas trwania będzie określany indywidualnie).
    Jeżeli użytkownik usunie swoje konto lub my je zablokujemy, niniejszy Regulamin przestanie obowiązywać jako umowa pomiędzy użytkownikiem a nami, ale niniejsza sekcja i sekcja poniżej o tytule „Nasza umowa i co się stanie, jeżeli nie wyrazimy zgody” będą nadal obowiązywały nawet po zamknięciu, zablokowaniu lub usunięciu konta użytkownika.
Nasza umowa i co się stanie, jeżeli nie wyrazimy zgody
Nasza umowa.
    Wykorzystywanie przez użytkownika muzyki w Usłudze podlega również Zasadom dotyczącym muzyki, a korzystanie z API podlega Regulaminowi korzystania z serwisów Meta oraz Zasadom dotyczącym deweloperów.
Jeżeli użytkownik korzysta z określonych innych funkcji lub usług powiązanych, będzie miał możliwość zaakceptowania dodatkowych regulaminów, które również staną się elementem umowy pomiędzy nami.
Jeżeli na przykład użytkownik korzysta z funkcji płatności, zostanie poproszony o zaakceptowanie Regulaminu społeczności dotyczącego płatności.
W razie niezgodności wspomnianych regulaminów z postanowieniami niniejszej umowy, pierwszeństwo będą miały wspomniane regulaminy.
    Niewykonalność któregokolwiek z postanowień niniejszej umowy nie wpływa na ważność pozostałych postanowień.
    Jakiekolwiek zmiany lub odstępstwa od niniejszej umowy muszą mieć formę pisemną i być podpisane przez nas.
Niemożność wyegzekwowania któregokolwiek z postanowień niniejszej umowy nie jest uznawana za jego uchylenie.
    Zastrzegamy sobie wszelkie prawa, które nie zostały wyraźnie przyznane użytkownikowi.
Komu przysługują prawa na mocy niniejszej umowy.
    Niniejsza umowa nie przyznaje praw żadnym osobom trzecim.
    Użytkownik nie może przenosić żadnych swoich praw ani obowiązków wynikających z niniejszej umowy bez naszej zgody.
    Nasze prawa i obowiązki mogą być przenoszone na inne podmioty.
Może się tak stać np.
w przypadku zmiany własnościowej (w postaci fuzji, przejęcia czy sprzedaży aktywów) lub na mocy prawa.
Kto ponosi odpowiedzialność, gdy coś się wydarzy.
    Ponosimy odpowiedzialność wyłącznie w następującym zakresie: Zgodnie z obowiązującymi przepisami ponosimy nieograniczoną odpowiedzialność w przypadku śmierci, szkód na ciele lub zdrowiu, w przypadku działania umyślnego, rażącego zaniedbania oraz zgodnie z Ustawą o odpowiedzialności za produkt.
    Bez uszczerbku dla powyższych zapisów ponosimy odpowiedzialność za pomniejsze zaniedbania wyłącznie w przypadku naruszenia „istotnego” zobowiązania wynikającego z niniejszej umowy. „
Istotne” zobowiązania oznaczają zobowiązania konieczne do realizacji umowy, których naruszenie zagroziłoby celowi przedmiotowej umowy i co do których można mieć przekonanie, że zostaną spełnione.
W takich przypadkach odpowiedzialność jest ograniczona do szkód typowych i przewidywalnych, natomiast w pozostałych przypadkach nie ponosimy odpowiedzialności za pomniejsze zaniedbania.
Jak będziemy rozstrzygać spory.
Jeżeli w wyniku lub w związku z korzystaniem z Usługi przez użytkownika jako konsumenta powstanie roszczenie lub spór, zarówno użytkownik jak i my wyrażamy zgodę, że użytkownik może rozstrzygnąć swoje indywidualne roszczenie lub spór wobec nas a my możemy rozstrzygnąć swoje indywidualne roszczenie lub spór wobec użytkownika w dowolnym właściwym sądzie w kraju jego głównego miejsca zamieszkania właściwym dla miejsca jego roszczenia lub sporu a prawo tego kraju będzie miało zastosowanie bez względu na przepisy norm kolizyjnych.
Jeżeli zaistnieje pomiędzy nami roszczenie lub spór dotyczący korzystania z Usługi w dowolnym innym charakterze, w tym m.in.
dotyczący dostępu do Usługi lub korzystania z niej do celów biznesowych lub handlowych, użytkownik wyraża zgodę by każde takie roszczenie lub spór musiały zostać rozstrzygnięte przez właściwy sąd w Irlandii oraz że zastosowanie będzie miało prawo irlandzkie bez względu na przepisy norm kolizyjnych.
Niezamawiane materiały.
Zawsze zachęcamy do przesyłania opinii i innych sugestii, lecz możemy je wykorzystywać bez żadnych ograniczeń czy obowiązku wypłaty wynagrodzenia użytkownikowi oraz nie ciąży na nas zobowiązanie do zachowania ich poufności.
Aktualizacja niniejszego Regulaminu
Możemy zmieniać nasz serwis i zasady i może też zajść konieczność zmiany niniejszego Regulaminu, tak aby był on dokładnym odzwierciedleniem naszego serwisu i zasad.
Zmiany wprowadzimy tylko wówczas, jeżeli przepisy będą już nieadekwatne lub niekompletne i tylko wówczas, jeżeli zmiany będą uzasadnione dla użytkownika po uwzględnieniu jego interesów.
W razie braku innych wymogów prawnych powiadomimy użytkownika o zmianach i dostępnych opcjach wyboru (na przykład za pośrednictwem naszego serwisu) co najmniej na 30 dni przed aktualizacją niniejszego Regulaminu i damy mu szansę na zapoznanie się z nimi zanim wejdą one w życie.
Wówczas dalsze korzystanie z serwisu będzie równoznaczne ze zobowiązaniem do przestrzegania zaktualizowanego Regulaminu.
Jeżeli użytkownik nie wyraża zgody na niniejszy Regulamin lub którąkolwiek z jego zaktualizowanych wersji, może usunąć konto tutaj.
Aktualizacja: 4 stycznia 2022 r.
