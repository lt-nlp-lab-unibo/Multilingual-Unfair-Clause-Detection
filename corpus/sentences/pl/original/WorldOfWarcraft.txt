Europa Warunki sprzedaży
DATA OSTATNIEJ ZMIANY: 1 stycznia 2022
WYMAGA SIĘ, ABY UŻYTKOWNIK BYŁ OSOBĄ DOROSŁĄ, KTÓRA OSIĄGNĘŁA PEŁNOLETNOŚĆ W SWOIM KRAJU I PAŃSTWIE ZAMIESZKANIA, A UŻYTKOWNIK NINIEJSZYM POTWIERDZA, ŻE JEST OSOBĄ DOROSŁĄ.
JEŚLI UŻYTKOWNIK NIE JEST OSOBĄ PEŁNOLETNIĄ, JEGO RODZIC LUB OPIEKUN PRAWNY MUSI WYRAZIĆ ZGODĘ NA ZAWARCIE NINIEJSZEJ UMOWY.
Należy uważnie przeczytać i zrozumieć niniejsze Warunki sprzedaży („Warunki sprzedaży”), które regulują zakupy treści cyfrowych, w tym wszelkie zakupy dokonywane za pośrednictwem Battle.net® lub Sklepu Battle.net®, takich jak gry, treści przeznaczone lub nieprzeznaczone do pobrania i/lub inne oprogramowanie, które nie jest dostarczane w formie materialnej, abonamenty gier, cyfrowe elementy w grze, środki do przesłania jako Saldo Battle.net (łącznie „Treści cyfrowe” i/lub usługi „Usługi”).
Produkty fizyczne nie są obecnie oferowane do sprzedaży na tej platformie.
Korzystanie z Platformy Blizzard, zgodnie z definicją zawartą w Umowie licencyjnej użytkownika końcowego Blizzard, łącznie z wszelkimi cyfrowymi towarami lub usługami zakupionymi od Blizzard, podlega Umowie licencyjnej użytkownika końcowego Umowa licencyjna użytkownika końcowego, którą należy czytać razem z Warunkami sprzedaży.
Niniejsze Warunki sprzedaży nie regulują zakupów w sklepie Blizzard Gear Store („Blizzard Gear Store”) znajdującym się pod adresem tutaj, ponieważ podlega on odrębnym zasadom i warunkom świadczenia usług, z którymi można zapoznać się bezpośrednio w witrynie Blizzard Gear Store.
    Twoje zamówienie.
Składając zamówienie użytkownik oświadcza, że jest uprawnionym użytkownikiem zastosowanej metody płatności.
Jeśli użytkownik posiada miejsce zamieszkania w Europie, na Bliskim Wschodzie lub w Afryce, składając zamówienie na inne Treści cyfrowe lub Usługi, użytkownik składa wiążącą ofertę zakupu stosownych Treści cyfrowych lub Usługi od spółki Activision Blizzard UK Limited, z siedzibą pod adresem The Ampersand Building, 178 Wardour Street, Londyn, W1F 8FY, Wielka Brytania (dalej określaną jako „Blizzard”, „my” lub „nas”).
Zamówienie użytkownika zostaje zaakceptowane, a umowa zawarta po wysłaniu przez nas wiadomości e-mail z potwierdzeniem na adres e-mail użytkownika zapisany na jego koncie Battle.net.
Korzystanie z Treści cyfrowych lub Usług podlega również Umowie licencyjnej użytkownika końcowego Battle.net, wszelkim innym umowom licencyjnym użytkownika końcowego Licencjodawcy i/lub innym warunkom użytkowania i/lub warunkom świadczenia usług przedstawionym użytkownikowi podczas procesu składania zamówienia.
Użytkownik wyraża zgodę na to, aby dostarczanie Treści cyfrowych i/lub świadczenie naszych Usług rozpoczęło się natychmiast po umożliwieniu przez nas dostępu do Treści cyfrowych i/lub Usług, co może nastąpić bezpośrednio po zakupie lub, w przypadku zamówień w składanych z wyprzedzeniem i /lub w przedsprzedaży w momencie, gdy takie Treści cyfrowe i/lub Usługi zostaną udostępnione („Wykonywanie umowy”).
    Abonament.
Czas trwania abonamentu na gry zależy od wybranego okresu abonamentowego.
Aby uniknąć jakichkolwiek przerw w korzystaniu z Treści cyfrowych, abonament jest odnawiany automatycznie na okres abonamentowy wybrany przez użytkownika.
Użytkownik może anulować swój abonament w dowolnym momencie, klikając przycisk „Anuluj konto” znajdujący się na pierwszej karcie strony zarządzania kontem na swoim koncie Battle.net przed wygaśnięciem bieżącego okresu abonamentowego.
Użytkownik ma prawo korzystać z Treści cyfrowych do końca bieżącego okresu abonamentowego.
Należy pamiętać, że w przypadku wcześniejszego zakończenia abonamentu, użytkownikowi nie będzie przysługiwać zwrot kosztów, ponieważ Treści cyfrowe będą dostępne do końca okresu abonamentowego.
Blizzard zastrzega sobie prawo do zmiany, według własnego uznania, wysokości opłat abonamentowych.
W takim przypadku Blizzard wyśle użytkownikowi powiadomienie e-mail z co najmniej trzydziestodniowym (30) wyprzedzeniem przed wprowadzeniem zmian w cenach.
W powiadomieniu przypomnimy użytkownikowi, że dalsze korzystanie po zakończeniu bieżącego okresu abonamentowego oznacza akceptację nowych opłat abonamentowych.
Nowa cena będzie jednak obowiązywać dopiero od daty automatycznego odnowienia abonamentu.
W przypadku niewyrażenia zgody na zmiany cen, użytkownik może anulować swój abonament, klikając przycisk „Anuluj konto” znajdujący się na pierwszej karcie strony zarządzania kontem na swoim koncie Battle.net przed rozpoczęciem okresu abonamentowego ze zmodyfikowaną ceną.
Anulowanie musi nastąpić przed wejściem w życie zmian w cenach, w przeciwnym razie zostanie uznane, że użytkownik zaakceptował zmiany.
    Ceny i płatność.
W zależności od kraju zamieszkania i konkretnych nabywanych pozycji, użytkownik kupując towary od Blizzard może wybrać różne waluty.
Ceny zawierają obowiązujący podatek VAT.
Treści cyfrowe i Usługi są sprzedawane użytkownikowi na zasadzie przedpłaty.
Płatność jest należna natychmiast po złożeniu zamówienia, a w przypadku automatycznego odnowienia abonamentu na początku nowego okresu abonamentowego.
Użytkownik może stosować różne metody płatności wskazane podczas procesu składania zamówienia, takie jak karta kredytowa, polecenie zapłaty lub Saldo Battle.net.
W przypadku korzystania z dowolnego zewnętrznego dostawcy usług płatniczych i rozliczeniowych, takiego jak PayPal, zastosowanie mogą mieć dodatkowe warunki i koszty tego dostawcy.
Użytkownik zobowiązuje się zapłacić wszelkie opłaty i należne podatki naliczone wobec niego lub innych osób korzystających z jego Konta.
Jeśli użytkownik wybierze cykliczny abonament za grę, użytkownik potwierdza, że płatności będą przetwarzane automatycznie (np.
pobierane z jego Salda Blizzard lub karty kredytowej) do czasu anulowania abonamentu lub Konta.
Blizzard może zmienić ceny towarów i usług oferowanych za pośrednictwem Platformy w dowolnym momencie, za stosownym uprzednim powiadomieniem.
    Prawo do odstąpienia.
Użytkownik ma prawo odstąpić od niniejszej umowy w ciągu czternastu (14) dni kalendarzowych od zakupu bez podania przyczyny.
Okres przewidziany na odstąpienie upływa po czternastu (14) dniach od dnia Wykonania umowy.
Aby skorzystać z prawa do odstąpienia od umowy, użytkownik powinien poinformować nas o swojej decyzji o odstąpieniu, przesyłając nam jednoznaczne oświadczenie, zgodnie z procedurą opisaną tutaj: https://eu.battle.net/support/pl/article/186491.
Takie oświadczenie musi zawierać imię i nazwisko użytkownika, jego adres, nazwę Konta Blizzard, numer zamówienia, datę zamówienia i datę odstąpienia (przykład formularza odstąpienia od umowy znajduje się na dole niniejszych Warunków).
Aby zapewnić dotrzymanie terminu odstąpienia od umowy, użytkownik powinien wysłać oświadczenie o odstąpieniu przed upływem terminu odstąpienia od umowy.
Skutki odstąpienia.
Jeśli użytkownik skutecznie odstąpi od umowy, zwrócimy mu w rozsądnym terminie wszystkie otrzymane od niego płatności, co nastąpi nie później niż czternaście (14) dni od dnia, w którym zostaniemy poinformowani o jego decyzji o odstąpieniu.
O ile użytkownik wyraźnie nie poinstruuje nas inaczej, zwrotu dokonamy przy użyciu tych samych środków płatności, których użytkownik użył podczas początkowej transakcji; użytkownik w żadnym przypadku nie poniesie opłat w związku ze zwrotem.
Jeśli użytkownik zażąda rozpoczęcia świadczenia Usług w okresie odstąpienia, użytkownik zobowiązuje się zapłacić nam kwotę proporcjonalną do zakresu Usług zrealizowanych do momentu poinformowania nas o odstąpieniu od niniejszej umowy, w porównaniu z pełnym zakresem umowy.
 Uwaga:
Niezależnie od powyższego, użytkownik niniejszym wyraźnie przyjmuje do wiadomości, że prawo do odstąpienia w odniesieniu do zakupu Treści cyfrowych przestaje mu przysługiwać po rozpoczęciu korzystania z nich (patrz punkt 1.
powyżej), a w przypadku oprogramowania do gier, które wymaga pobrania przed uzyskaniem dostępu do treści, po uzyskaniu dostępu do takich treści.
Użytkownik wyraźnie przyjmuje do wiadomości, że traci prawo do odstąpienia w odniesieniu do wszelkich Usług, jeśli ich wykonanie rozpoczęło się za jego wyraźną zgodą (patrz punkt 1.
powyżej) i gdy umowa została przez nas w pełni wykonana.
Szczegółowe informacje na temat procedur dotyczących zwrotu kosztów stosowanych przez spółkę Blizzard znajdują się w naszej Polityce zwrotów.
Prosimy o zapoznanie się z naszymi procedurami dotyczącymi zwrotów przed dokonaniem zakupu.
    Zmiany warunków sprzedaży.
Możemy okresowo zmieniać, modyfikować lub aktualizować niniejsze Warunki sprzedaży, a zmienione Warunki sprzedaży będą miały zastosowanie do wszystkich kolejnych zakupów.
Użytkownik zobowiązuje się przeczytać i zaakceptować Warunki sprzedaży przed każdym zakupem.
    Odszkodowanie i ograniczenie odpowiedzialności.
6.
1
      6.
1.
1.
Żadne z postanowień niniejszych Warunków nie ogranicza odpowiedzialności Blizzard z tytułu (a) śmierci lub obrażeń ciała wynikających z naszego zaniedbania lub zaniedbania naszych pracowników lub przedstawicieli; (b) naszego umyślnego naruszenia obowiązków, (c) oszustwa lub celowego wprowadzenia w błąd; (d) rażącego zaniedbania lub (e) jakiejkolwiek innej odpowiedzialności, której nie można wyłączyć ani ograniczyć zgodnie z obowiązującym prawem.
      6.
1.
2.
Z zastrzeżeniem punktu 6.
1.
1, Blizzard nie ponosi odpowiedzialności za jakiekolwiek szkody pośrednie, wynikowe, nieprzewidywalne lub wynikające z tytułu odszkodowania retorsyjnego, ani z tytułu jakiejkolwiek utraty korzyści, zysków, dochodów lub przychodów, utraty przewidywanych oszczędności lub utraty danych, niezależnie od sposobu, w jaki to nastąpiło.
Blizzard nie ponosi odpowiedzialności za szkody wynikające z zakupów dokonanych zgodnie z niniejszymi Warunkami sprzedaży, będące skutkiem winy lub zaniedbania ze strony użytkownika bądź też zdarzenia, na które nie mamy wpływu (patrz punkt „Siła wyższa” poniżej).
      6.
1.
3.
Blizzard ponosi odpowiedzialność jedynie z tytułu nieznacznych zaniedbań, w sytuacji gdy Blizzard naruszy istotne zobowiązanie umowne wynikające z niniejszych Warunków sprzedaży, na przykład jeśli nie dostarczymy płatnego produktu lub usługi, przy czym odpowiedzialność Blizzard będzie ograniczona do odpowiedzialności z tytułu typowych i przewidywalnych szkód, z wyłączeniem w każdym przypadku szkód pośrednich, szkód z tytułu odszkodowania retorsyjnego i/lub szkód wynikowych.
      6.
1.
4.
W przypadku wszystkich pozostałych zobowiązań, całkowita łączna odpowiedzialność firmy Blizzard z tytułu roszczenia lub serii powiązanych roszczeń jest ograniczona do typowych i przewidywalnych szkód wynikających z naruszenia będącego podstawą roszczenia i będzie ograniczona do kwoty równej opłatom dokonanym przez użytkownika na rzecz Blizzard w ciągu 30 dni bezpośrednio przed wniesieniem roszczenia.
6.
2      Użytkownik zobowiązuje się zwolnić Blizzard z odpowiedzialności z tytułu wszelkich zobowiązań, roszczeń i kosztów poniesionych przez firmę Blizzard lub ją obciążających w wyniku bezpośredniego lub pośredniego świadczenia przez Blizzard usług powiązanych z naszymi produktami lub dostarczania produktów użytkownikowi.
Z wyjątkiem przypadków określonych w Umowie licencyjnej użytkownika końcowego Blizzard lub innych umowach pomiędzy użytkownikiem a spółką Blizzard, spółka Blizzard nie ponosi odpowiedzialności wobec użytkownika za produkty objęte patentami, prawami autorskimi, prawami do baz danych, zarejestrowanymi wzorami, znakami towarowymi lub innymi zabezpieczeniami osób trzecich.
W tym celu należy zapoznać się z odpowiednimi warunkami producenta lub właściciela produktu.
    Siła wyższa.
Blizzard nie ponosi odpowiedzialności wobec użytkownika, ani też nie narusza umowy, w sytuacji wystąpienia jakichkolwiek strat lub szkód wynikających bezpośrednio lub pośrednio z opóźnionego wykonania lub niemożności wykonania umowy przez spółkę Blizzard z powodu okoliczności pozostających poza racjonalną kontrolą Blizzard.
W takim przypadku Blizzard może anulować zamówienie użytkownika i zwrócić wszelkie dokonane płatności.
    Wady.
W przypadku wad zastosowanie mają przepisy ustawowe.
    Obsługa klienta.
Dane kontaktowe działu obsługi klienta można znaleźć pod adresem http://eu.support.blizzard.com/pl-pl.
W przypadku jakichkolwiek zapytań użytkownika w związku z zakupem Treści cyfrowych i/lub Usług, użytkownik powinien najpierw skontaktować się z naszym działem obsługi klienta.
    Rozstrzyganie sporów w przypadku mieszkańców Unii Europejskiej i Wielkiej Brytanii.
W razie niesatysfakcjonującego rozwiązania przez nasz dział obsługi klienta zapytania użytkownika będącego mieszkańcem Unii Europejskiej, Komisja Europejska zapewnia platformę internetowego rozstrzygania sporów, która jest dostępna pod adresem: http://ec.europa.eu/consumers/odr.
W razie niesatysfakcjonującego rozwiązania przez nasz dział obsługi klienta zapytania użytkownika będącego mieszkańcem Wielkiej Brytanii, rząd Wielkiej Brytanii udziela informacji dotyczących praw konsumenta pod adresem: https://www.gov.uk/consumer-protection-rights.
    Całość Umowy.
Warunki sprzedaży i Umowa licencyjna użytkownika końcowego Blizzard są nadrzędne nad pozostałymi porozumieniami między stronami lub porozumieniami wynikającymi z handlu, zwyczajów lub sposobu postępowania.
Wszelkie dorozumiane warunki sprzeczne z powyższymi, w tym zawarte ze stronami trzecimi, zostają wyłączone w zakresie dozwolonym przez prawo.
    Prawo właściwe.
W przypadku złożenia zamówienia w Blizzard Entertainment SAS, Warunki sprzedaży podlegają prawu francuskiemu i są zgodnie z nim interpretowane; w przypadku złożenia zamówienia w Blizzard Entertainment International, tj.
nazwą handlową Activision Blizzard International B.
V.
lub Activision Blizzard International B.
V.,
Warunki sprzedaży podlegają prawu Holandii i są zgodnie z nim interpretowane; z wyłączeniem norm kolizyjnych oraz z wyłączeniem Konwencji Narodów Zjednoczonych o umowach międzynarodowej sprzedaży towarów.
    Właściwe sądy.
W najszerszym zakresie dozwolonym przez obowiązujące prawo, użytkownik wyraża wyraźną zgodę, aby wyłączną właściwość dla wszelkich roszczeń lub pozwów wynikających z niniejszych Warunków sprzedaży lub z nimi związanych sprawowały sądy holenderskie lub francuskie, w zależności od tego, z kim użytkownik zawarł umowę w punkcie 1.
Załącznik: wzór formularza odstąpienia od umowy
Do:
Activision Blizzard UK Limited
Oświadczam, że odstępuję od zawartej przeze mnie umowy sprzedaży następujących treści cyfrowych/o świadczenie następującej usługi: [proszę podać nazwę treści cyfrowych/usługi] 
Data zamówienia: [proszę podać datę]
Numer zamówienia: [proszę podać numer zamówienia]
Imię i nazwisko: [proszę podać swoje imię i nazwisko]
Adres: [proszę podać swój adres]
Konto Blizzard: [proszę podać adres e-mail swojego konta Blizzard]
Data: [Proszę podać datę, a w przypadku przesłania pocztą złożyć swój podpis]
