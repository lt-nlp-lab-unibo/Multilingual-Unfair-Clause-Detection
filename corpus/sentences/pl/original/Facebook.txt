Regulamin
Witamy na Facebooku!
W przypadku usług z zakresu wiadomości, rozmów głosowych i wideo po kliknięciu tutaj pojawi się podsumowanie umowy, a tutaj pozostałe informacje, których przekazania wymaga Europejski kodeks łączności elektronicznej.
Facebook tworzy technologie i usługi, które umożliwiają użytkownikom nawiązywanie kontaktów, budowanie społeczności oraz rozwijanie działalności.
Niniejszy Regulamin reguluje sposób korzystania przez użytkownika z Facebooka, Messengera oraz innych oferowanych przez nas produktów, funkcji, aplikacji, usług, technologii i oprogramowania (dalej Produktów Facebooka lub Produktów), z wyjątkiem sytuacji, w których wyraźnie stwierdzimy, że zastosowanie mają odrębne postanowienia (a nie niniejszy Regulamin).
Produkty te dostarcza użytkownikom Facebook Ireland Limited.
Nie pobieramy opłat za korzystanie z Facebooka ani innych produktów i usług objętych niniejszym Regulaminem.
Zamiast tego firmy i organizacje płacą nam za wyświetlanie reklam ich produktów i usług.
Korzystając z naszych Produktów, użytkownik wyraża zgodę na wyświetlanie mu reklam, które naszym zdaniem będą dla niego interesujące.
Wykorzystujemy dane osobowe użytkownika, aby określić, które reklamy mu pokazać.
Nie sprzedajemy danych osobowych użytkowników reklamodawcom ani nie udostępniamy reklamodawcom informacji, które umożliwiają bezpośrednią identyfikację użytkowników (takich jak imię i nazwisko, adres e-mail czy inne dane kontaktowe) bez wyraźnej zgody użytkowników.
Zamiast tego reklamodawcy mogą nam powiedzieć, jakiego rodzaju odbiorcom chcą pokazać swoje reklamy i wyświetlimy te reklamy osobom, które mogą być nimi zainteresowane.
Przekazujemy reklamodawcom raporty dotyczące skuteczności reklam, dzięki którym łatwiej mogą zrozumieć, jak odbiorcy reagują na ich treści.
Więcej informacji zawiera sekcja 2 poniżej.
Nasze Zasady dotyczące danych wyjaśniają, jak gromadzimy i wykorzystujemy dane osobowe użytkowników w celu określenia pewnych reklam, które użytkownicy oglądają i jak świadczymy wszystkie inne opisane poniżej usługi.
Użytkownik może też w dowolnym momencie przejść do ustawień, aby zweryfikować opcje do wyboru w kwestii sposobu wykorzystywania jego danych.
1.
Świadczone przez nas usługi
Nasza misja polega na umożliwianiu ludziom budowania społeczności i zbliżaniu ich do siebie.
W ramach realizacji tej misji dostarczamy użytkownikom Produkty i usługi opisane poniżej:
    Dajemy użytkownikom możliwość korzystania z nich w sposób spersonalizowany: Użytkownik korzysta z Facebooka w sposób unikatowy: począwszy od postów, relacji, wydarzeń, reklam i innych treści wyświetlanych w Aktualnościach lub na naszej platformie wideo, po obserwowane strony oraz inne funkcje, z których użytkownik może korzystać, takie jak Najpopularniejsze, Marketplace czy wyszukiwanie.
Wykorzystujemy posiadane dane – na przykład na temat nawiązywanych kontaktów, dokonywanych wyborów lub wybieranych ustawień oraz udostępnianych treści i działań dokonywanych w naszych Produktach i poza nimi – aby umożliwić użytkownikom korzystanie z nich w sposób spersonalizowany.
    Łączymy użytkowników z osobami i organizacjami, na których im zależy: Pomagamy użytkownikom w znajdowaniu i nawiązywaniu kontaktu z osobami, grupami, firmami, organizacjami i innymi użytkownikami, na których im zależy we wszystkich Produktach Facebooka, z których korzystają.
Wykorzystujemy posiadane dane, by dawać użytkownikom i innym sugestie – np.
wskazywać grupy, do których mogą dołączyć, wydarzenia, w których mogą wziąć udział, strony, które mogą obserwować lub którym mogą wysłać wiadomość, programy, które mogą obejrzeć czy osoby, z którymi mogą zechcieć zawrzeć znajomość.
Silniejsze więzi to lepsze społeczności i jesteśmy przekonani, że nasze usługi są najbardziej przydatne wówczas, gdy użytkownicy nawiązują znajomości z osobami, grupami i organizacjami, na których im zależy.
    Dajemy użytkownikom możliwości wyrażania swoich poglądów i poruszania spraw, które są dla nich ważne: Facebook daje wiele możliwości wyrażenia siebie i rozmowy ze znajomymi, rodziną i innymi osobami o tym, co dla użytkownika ważne – na przykład poprzez udostępnianie zmian statusu, zdjęć, filmów i relacji we wszystkich Produktach Facebooka, z których użytkownik korzysta, przesyłanie wiadomości znajomym, tworzenie wydarzeń lub grup lub dodawanie materiałów do profilu.
Opracowaliśmy też i wciąż opracowujemy nowe sposoby wykorzystywania przez użytkowników technologii, np.
rzeczywistości rozszerzonej czy filmów 360, aby umożliwić im tworzenie i udostępnianie bardziej interesujących i wyrazistych treści na Facebooku.
    Pomagamy użytkownikom w odkrywaniu treści, produktów i usług, które mogą ich zainteresować: Pokazujemy użytkownikom reklamy, oferty i inne sponsorowane materiały, aby łatwiej im było znaleźć treści, produkty i usługi oferowane przez wiele firm i organizacji korzystających z serwisu Facebook i innych Produktów Facebooka.
Wyjaśniamy to bardziej szczegółowo w sekcji 2 poniżej.
    Zwalczamy przypadki szkodliwego działania oraz chronimy i wspieramy naszą społeczność: Użytkownicy tworzą społeczność na Facebooku tylko wówczas, gdy czują się bezpieczni.
Zatrudniamy specjalne zespoły na całym świecie i opracowujemy zaawansowane systemy techniczne w celu wykrywania przypadków niewłaściwego korzystania z naszych Produktów, szkodliwego działania w stosunku do innych osób oraz sytuacji, w których możemy pomóc we wspieraniu lub ochronie naszej społeczności.
Jeżeli dowiemy się o tego typu treściach lub działaniach, podejmiemy odpowiednie kroki – na przykład zaproponujemy pomoc, usuniemy treść, zablokujemy dostęp do określonych funkcji, zablokujemy konto lub powiadomimy organy ścigania.
Udostępniamy dane pozostałym firmom Facebooka w przypadku stwierdzenia niewłaściwego korzystania lub szkodliwego działania przez osobę korzystającą z jednego z naszych Produktów.
    Wykorzystujemy i opracowujemy zaawansowane technologie w celu świadczenia bezpiecznych i funkcjonalnych usług każdemu: Wykorzystujemy i opracowujemy zaawansowane technologie – takie jak sztuczna inteligencja, systemy maszynowego uczenia się i rozszerzona rzeczywistość – aby użytkownicy mogli bezpiecznie korzystać z naszych Produktów niezależnie od fizycznych możliwości czy położenia geograficznego.
Takie technologie pomagają np.
osobom z wadami wzroku dowiedzieć się, co lub kto jest na zdjęciach lub w filmach udostępnianych na Facebooku lub Instagramie.
Tworzymy też rozbudowane sieci i technologie komunikacyjne, aby umożliwić większej liczbie osób połączenie się z Internetem w miejscach o ograniczonym zasięgu.
Opracowujemy także zautomatyzowane systemy mające na celu poprawę naszej zdolności wykrywania i usuwania działań niebezpiecznych i naruszających zasady, które mogą zaszkodzić naszej społeczności oraz integralności naszych Produktów.
    Badamy możliwości ulepszania naszych usług: Prowadzimy badania w celu opracowywania, sprawdzania i ulepszania naszych Produktów.
Zalicza się do tego analiza danych, które posiadamy na temat naszych użytkowników oraz poznanie sposobu wykorzystywania danych Produktów przez użytkowników, na przykład poprzez prowadzenie analiz i testów oraz rozwiązywanie problemów z nowymi funkcjami.
Nasze Zasady dotyczące danych wyjaśniają, jak wykorzystujemy dane w celu wspierania tych badań do opracowywania i ulepszania naszych usług.
    Zapewniamy spójne i sprawne sposoby korzystania z Produktów firm Facebooka: Nasze Produkty pomagają użytkownikom w wyszukiwaniu i nawiązywaniu znajomości z osobami, grupami, firmami, organizacjami i innymi użytkownikami, którzy są dla nich istotni.
Tworzymy nasze systemy tak, aby sposób ich obsługi był spójny i sprawny w różnych Produktach firm Facebooka, z których użytkownik korzysta.
Na przykład wykorzystujemy dane o osobach, którymi użytkownik interesuje się na Facebooku, aby ułatwić mu nawiązanie z nimi kontaktu w serwisie Instagram lub Messenger oraz umożliwiamy użytkownikom komunikację z firmą obserwowaną na Facebooku za pośrednictwem Messengera.
    Umożliwiamy globalny dostęp do naszych usług: Abyśmy mogli obsługiwać nasz serwis w wymiarze globalnym, konieczne jest przechowywanie i dystrybuowanie treści i danych w centrach danych i systemach na całym świecie, w tym poza krajem zamieszkania użytkownika.
Taka infrastruktura jest obsługiwana lub kontrolowana przez Facebook, Inc.,
Facebook Ireland Limited lub ich podmioty powiązane.
2.
Sposób finansowania naszych usług
Zamiast płacić za korzystanie z Facebooka oraz innych produktów i usług, które oferujemy, poprzez korzystanie z produktów Facebooka objętych niniejszym Regulaminem użytkownik zgadza się na to, by Facebook wyświetlał mu reklamy, za których promocję w Produktach firm Facebooka i poza nimi płacą nam firmy i organizacje.
Wykorzystujemy dane osobowe użytkowników, takie jak informacje o ich aktywności i zainteresowaniach, w celu wyświetlania użytkownikom reklam, które są dla nich bardziej interesujące.
Ochrona prywatności użytkowników serwisu jest kluczowym elementem funkcjonowania naszego systemu reklam.
Pozwala nam to wyświetlać użytkownikom trafne i przydatne reklamy bez udostępniania reklamodawcom informacji na ich temat.
Nie sprzedajemy danych osobowych użytkowników.
Pozwalamy reklamodawcom na przekazywanie nam takich informacji jak ich cel biznesowy oraz rodzaj grupy odbiorców, którym chcą wyświetlić reklamy (na przykład osoby w wieku 18-35 lat, które lubią jazdę rowerem).
Następnie wyświetlamy ich reklamę osobom, które mogą być nią zainteresowane.
Przekazujemy też reklamodawcom raporty dotyczące skuteczności reklam, dzięki którym łatwiej będzie im się zorientować, jak odbiorcy reagują na ich treści na Facebooku i poza nim.
Na przykład dostarczamy reklamodawcom ogólnych informacji demograficznych oraz informacji o zainteresowaniach (na przykład o tym, że reklama była wyświetlana przez kobietę w wielu od 25 do 34 lat, która mieszka w Madrycie i interesuje się informatyką), aby ułatwić im zrozumienie ich odbiorców.
Nie udostępniamy informacji, które pozwalają na bezpośrednią identyfikację użytkownika (takich jak imię i nazwisko czy adres e-mail, które umożliwiają kontakt z użytkownikiem lub określenie kim jest) bez wyraźnej zgody użytkownika.
Więcej informacji o działaniu reklam na Facebooku znajdziesz tutaj.
Gromadzimy i wykorzystujemy dane osobowe użytkowników w celu świadczenia im usług opisanych powyżej.
Więcej informacji na temat sposobu, w jaki gromadzimy i wykorzystujemy dane użytkowników można znaleźć w Zasadach dotyczących danych.
Masz kontrolę nad rodzajami oglądanych reklam i reklamodawców, a także nad informacjami, na podstawie których dobieramy dla Ciebie reklamy.
Więcej informacji.
3.
Zobowiązania użytkownika na rzecz Facebooka i naszej społeczności
Świadczymy wspomniane usługi na rzecz użytkownika i innych osób w ramach realizacji naszej misji.
W zamian za to użytkownik bierze na siebie następujące zobowiązania:
    Kto może korzystać z Facebooka
    Nasza społeczność jest bezpieczniejsza i bardziej odpowiedzialna, kiedy za komentarzami i działaniami stoją prawdziwe osoby.
Dlatego wymagamy od naszych użytkowników:
        posługiwania się imieniem i nazwiskiem, których używają na co dzień;
        podawania dokładnych informacji na swój temat;
        tworzenia tylko jednego konta (własnego) i używania osi czasu do własnych celów;
        nieudostępniania hasła, nieumożliwiania innym korzystania z własnego konta na Facebooku i nieprzenoszenia własnego konta na Facebooku na inną osobę (bez naszej zgody).
    Staramy się, by Facebook był dostępny dla wszystkich, ale nie mogą z niego korzystać:
        osoby poniżej 13 roku życia;
        osoby skazane za przestępstwa seksualne;
        osoby, których konto uprzednio zablokowaliśmy z powodu naruszenia naszego regulaminu lub zasad;
        osoby mające zakaz otrzymywania naszych produktów, usług lub oprogramowania na mocy obowiązujących przepisów.
    Co można udostępniać i robić na Facebooku
    Chcemy, aby użytkownicy korzystali z Facebooka w celu wyrażania siebie i udostępniania treści, które są dla nich ważne, ale nie kosztem bezpieczeństwa i dobrostanu innych osób czy integralności społeczności.
Użytkownik zatem zobowiązuje się nie angażować w czynności opisane poniżej (ani nie ułatwiać innym i nie wspierać innych w podejmowaniu takich czynności):
        Użytkownik nie może wykorzystywać naszych produktów do wykonywania czynności ani udostępniania treści, które:
            naruszają niniejszy Regulamin, Standardy społeczności oraz pozostałe regulaminy i zasady mające zastosowanie do korzystania przez użytkownika z Facebooka;
            są niezgodne z prawem, wprowadzające w błąd, dyskryminujące lub oszukańcze;
            naruszają prawa innej osoby, w tym jej prawa własności intelektualnej.
        Użytkownik nie może wysyłać wirusów czy złośliwego kodu ani podejmować działań, które mogłyby zablokować, przeciążyć lub zakłócić należyte funkcjonowanie czy pogorszyć wygląd naszych produktów.
        Użytkownik nie może uzyskiwać dostępu ani gromadzić danych z naszych produktów sposobem zautomatyzowanym (bez naszej uprzedniej zgody) ani próbować uzyskiwać dostęp do danych, do których nie pozyskał zgody na dostęp.
    Możemy usunąć lub zablokować treści, które naruszają powyższe postanowienia.
    Jeżeli usuniemy treści udostępnione przez użytkownika z powodu naruszenia Standardów społeczności Facebooka, powiadomimy o tym użytkownika i powiemy mu, jakie ma możliwości wnioskowania o kolejną weryfikację, chyba że dopuści się poważnego i uporczywego naruszenia niniejszego Regulaminu lub takie postępowanie może narazić nas lub inne osoby na odpowiedzialność prawną, zaszkodzić naszej społeczności użytkowników, zagrozić lub naruszyć integralność lub działanie którejkolwiek z naszych usług, systemów lub produktów, w przypadku gdy mamy ograniczenia techniczne lub gdy mamy prawny zakaz takiego postępowania.
    W ramach wspierania naszej społeczności zachęcamy użytkowników do zgłaszania treści lub zachowań, które, zdaniem użytkowników, naruszają ich prawa (w tym prawa własności intelektualnej) lub nasz regulamin i zasady.
    Możemy też usunąć lub ograniczyć dostęp do Twojej zawartości, usług lub informacji, jeśli uznamy to za konieczne w celu uniknięcia konsekwencji prawnych ze strony Facebooka.
    Pozwolenia udzielone nam przez użytkowników
        Zgoda na wykorzystywanie treści tworzonych i udostępnianych przez użytkownika: 
        Niektóre z udostępnianych lub przesyłanych treści, np.
zdjęcia lub filmy, mogą być chronione prawami własności intelektualnej.
        Użytkownik posiada prawa własności intelektualnej (prawa autorskie lub znaki towarowe) do wszelkich treści, które tworzy lub udostępnia na Facebooku lub w innych Produktach Facebooka, z których korzysta.
Żaden zapis niniejszego Regulaminu nie pozbawia użytkownika praw do jego własnych treści.
Użytkownik może udostępniać swoje treści dowolnej osobie i w dowolnym momencie.
        Jednakże abyśmy mogli świadczyć nasze usługi, potrzebujemy od użytkownika określonych pozwoleń prawnych ( dalej jako „licencja”) na korzystanie z tych treści.
Służy to wyłącznie świadczeniu i ulepszaniu naszych Produktów i usług zgodnie z opisem w sekcji 1 powyżej.
        Szczególnie w przypadku udostępniania, publikacji lub przesyłania treści objętych prawami własności intelektualnej w naszych Produktach lub w powiązaniu z nimi użytkownik udziela nam licencji niewyłącznej, zbywalnej, obejmującej prawo do udzielania sublicencji, bezpłatnej i globalnej do korzystania, wykorzystywania, dystrybuowania, modyfikowania, uruchamiania, kopiowania, publicznego odtwarzania lub wyświetlania, tłumaczenia jego treści i tworzenia na ich podstawie utworów pochodnych (zgodnie z wybranymi przez użytkownika ustawieniami prywatności i aplikacji).
Oznacza to na przykład, że udostępniając zdjęcie na Facebooku, użytkownik udziela nam zgody na przechowywanie, kopiowanie i udostępnianie go innym użytkownikom (w tym przypadku też zgodnie z ustawieniami swojego konta), np.
dostawcom usług obsługującym nasz serwis lub inne produkty Facebooka, z których użytkownik korzysta.
Licencja wygaśnie w momencie usunięcia treści użytkownika z naszych systemów.
        Użytkownik może usunąć poszczególne elementy treści lub wszystkie treści jednocześnie, usuwając konto.
Więcej informacji na temat usuwania konta.
Przed usunięciem konta użytkownik może pobrać kopię swoich danych w dowolnym momencie.
        Po usunięciu treści nie będą już widoczne dla innych użytkowników, jednakże mogą nadal być obecne w innym miejscu w naszych systemach, w przypadku gdy:
            niemożliwe jest ich natychmiastowe usunięcie z powodu ograniczeń technicznych (w którym to przypadku treści zostaną usunięte najpóźniej w ciągu 90 dni od ich usunięcia przez użytkownika);
            treści użytkownika zostały wykorzystane przez inne osoby zgodnie z licencją i osoby te ich nie usunęły (w którym to przypadku licencja obowiązuje do momentu usunięcia treści); lub
            natychmiastowe usunięcie treści ograniczyłoby naszą możliwość:
                zbadania i stwierdzenia działalności niezgodnej z prawem lub naruszenia naszych regulaminów i zasad (na przykład stwierdzenia lub zbadania niewłaściwego korzystania z naszych produktów lub systemów);
                wypełnienia obowiązku prawnego, takiego jak zachowanie dowodów; lub
                wykonania żądania organu sądowego lub administracyjnego, organu ścigania lub administracji publicznej; 
        w którym to przypadku treści zostaną zachowane przez okres nie dłuższy niż jest to konieczne do celów, do których zostały zachowane (dokładny czas trwania będzie określany indywidualnie).
        W każdym z powyższych przypadków licencja będzie obowiązywała do momentu całkowitego usunięcia treści.
        Zgoda na wykorzystanie imienia i nazwiska użytkownika, jego zdjęcia profilowego oraz informacji o działaniach podejmowanych w stosunku do reklam i treści sponsorowanych: Użytkownik udziela nam zgody na wykorzystywanie bez żadnego wynagrodzenia jego imienia i nazwiska i zdjęcia profilowego oraz informacji o działaniach podejmowanych przez niego na Facebooku w reklamach, ofertach i innych sponsorowanych treściach, które wyświetlamy w naszych produktach lub w związku z nimi.
Na przykład możemy pokazać znajomym użytkownika, że jest on zainteresowany reklamowanym wydarzeniem lub polubił stronę stworzoną przez właściciela marki, który zapłacił nam za wyświetlanie jego reklam na Facebooku.
Tego rodzaju reklamy mogą oglądać tylko osoby, które uzyskały zgodę użytkownika na wyświetlanie działań podejmowanych przez niego na Facebooku.
Więcej informacji na temat ustawień i preferencji dotyczących reklam.
        Zgoda na aktualizację oprogramowania wykorzystywanego lub pobieranego przez użytkownika: Jeżeli użytkownik pobierze nasze oprogramowanie lub z niego korzysta, udziela nam zgody na pobieranie i instalowanie dostępnych aktualizacji oprogramowania.
    Ograniczenia w zakresie korzystania z naszej własności intelektualnej
    Jeżeli użytkownik wykorzystuje treści objęte prawami własności intelektualnej, które posiadamy i udostępniamy w naszych produktach (na przykład dostarczane przez nas obrazy, projekty, filmy lub dźwięki, które użytkownik dodaje do tworzonych lub udostępnianych przez siebie treści na Facebooku), zachowujemy wszelkie prawa do tych treści (lecz nie do treści użytkownika).
Użytkownik może jedynie wykorzystywać nasze prawa autorskie lub znaki towarowe (lub podobne oznaczenia), jeżeli ich używanie zostało bezpośrednio dopuszczone w naszych wytycznych dotyczących wykorzystania marki lub wydanym przez nas zezwoleniu pisemnym.
W celu modyfikacji, tworzenia utworów pochodnych, dekompilacji lub innej próby uzyskania od nas kodu źródłowego wymagana jest nasza pisemna zgoda (lub zezwolenie w ramach licencji open source).
4.
Dodatkowe postanowienia
    Aktualizacja naszego Regulaminu
    Nieustannie doskonalimy nasze usługi i opracowujemy nowe funkcje, aby oferować naszym użytkownikom i społeczności lepsze Produkty.
W związku z tym możemy co jakiś czas aktualizować Regulamin, tak aby należycie odzwierciedlał nasze usługi i praktyki.
Zmiany wprowadzimy tylko wówczas, jeżeli zapisy Regulaminu będą już nieadekwatne lub niekompletne i tylko wówczas, jeżeli zmiany będą uzasadnione dla użytkownika po uwzględnieniu jego interesów.
    Powiadomimy użytkownika (na przykład drogą e-mailową lub za pośrednictwem naszych Produktów) o zmianach w niniejszym Regulaminie co najmniej 30 dni przed ich wprowadzeniem i umożliwimy zapoznanie się z nimi zanim wejdą w życie, chyba że zmiany takie są wymagane prawnie.
Gdy zaktualizowany Regulamin zacznie obowiązywać, będzie on wiążący dla użytkownika w przypadku dalszego korzystania z naszych Produktów.
    Mamy nadzieję, że użytkownik będzie nadal korzystał z naszych Produktów; jednakże jeżeli nie zaakceptuje zaktualizowanego Regulaminu i nie będzie już chciał należeć do społeczności Facebooka, może w każdej chwili usunąć swoje konto.
    Zawieszenie lub zamknięcie konta
    Chcemy, aby Facebook był miejscem, w którym użytkownicy czują się dobrze i mogą bezpiecznie wyrażać siebie oraz dzielić się przemyśleniami i pomysłami.
    W razie stwierdzenia, że użytkownik dopuszcza się wyraźnego, poważnego lub uporczywego naruszania postanowień niniejszego Regulaminu lub naszych zasad, w tym w szczególności naszych Standardów społeczności, możemy zawiesić lub trwale zablokować użytkownikowi dostęp do jego konta.
Możemy też zawiesić lub wyłączyć konto użytkownika w przypadku uporczywego naruszania przez niego praw własności intelektualnej innych osób lub jeżeli ciąży na nas taki obowiązek prawny.
    Jeżeli podejmiemy takie działania, powiadomimy o tym użytkownika i powiemy mu, jakie ma możliwości wnioskowania o weryfikację, chyba że takie postępowanie może narazić nas lub inne osoby na odpowiedzialność prawną, zaszkodzić naszej społeczności użytkowników, zagrozić lub naruszyć integralność lub działanie którejkolwiek z naszych usług, systemów lub Produktów, w przypadku gdy mamy ograniczenia techniczne lub gdy mamy prawny zakaz takiego postępowania.
    Więcej informacji na temat tego, co użytkownik może zrobić w przypadku zablokowania konta i jak może się z nami skontaktować, jeżeli uważa, że zablokowaliśmy jego konto przez pomyłkę.
    Jeżeli użytkownik usunie konto lub my je zamkniemy, niniejszy Regulamin przestaje obowiązywać jako umowa pomiędzy nami a użytkownikiem, jednakże następujące postanowienia zachowują ważność: 3.
3.
1, 4.
2-4.
5.
    Ograniczenia odpowiedzialności
    Żaden zapis niniejszego Regulaminu nie wyłącza naszej odpowiedzialności za śmierć, obrażenia ciała czy wprowadzenie w błąd spowodowane naszym zaniedbaniem ani nie wpływa na ustawowe prawa użytkownika.
    Dołożymy należytej staranności w dostarczaniu użytkownikom produktów i usług oraz w utrzymywaniu bezpiecznego i bezawaryjnego środowiska.
Przy założeniu, że dołożyliśmy należytej staranności, nie ponosimy odpowiedzialności za szkody niespowodowane przez naruszenie przez nas niniejszego Regulaminu lub nasze inne działanie, za szkody, których użytkownik i Facebook nie mogli w uzasadniony sposób przewidzieć w momencie akceptowania niniejszego Regulaminu oraz za zdarzenia poza naszą uzasadnioną kontrolą.
    Spory
    Staramy się ustanawiać jasne zasady, aby ograniczać liczbę sporów z użytkownikami oraz ewentualnie całkowicie ich unikać.
Jeżeli jednak dojdzie do sporu, dobrze jest wiedzieć od razu, gdzie można go rozstrzygnąć i jakie przepisy będą miały zastosowanie.
    Jeżeli użytkownik jest konsumentem i zamieszkuje w państwie członkowskim Unii Europejskiej, przepisy tego państwa członkowskiego będą miały zastosowanie do każdego roszczenia, powództwa lub sporu użytkownika z Facebookiem w związku z niniejszym Regulaminem lub produktami Facebooka („roszczenie”), a użytkownik może domagać się rozpatrzenia jego roszczenia w dowolnym właściwym sądzie w tym państwie członkowskim mającym właściwość do rozstrzygania tego roszczenia.
We wszystkich pozostałych przypadkach użytkownik przyjmuje do wiadomości, że roszczenie podlega rozstrzygnięciu przez właściwy sąd w Republice Irlandii oraz że prawo irlandzkie reguluje niniejszy Regulamin oraz wszelkie roszczenia bez względu na przepisy prawa kolizyjnego.
    Pozostałe postanowienia
        Niniejszy Regulamin (dawniej zwany Oświadczeniem dotyczącym praw i obowiązków) stanowi całość umowy pomiędzy użytkownikiem a Facebook Ireland Limited w odniesieniu do korzystania przez użytkownika z naszych Produktów.
Zastępuje on wszelkie wcześniejsze porozumienia.
        Niektóre z oferowanych przez nas Produktów podlegają też warunkom uzupełniającym.
W przypadku skorzystania z takich Produktów, użytkownik będzie miał okazję do przyjęcia warunków uzupełniających, które staną się częścią naszej umowy z nim.
Jeżeli na przykład użytkownik uzyskuje dostęp do naszych Produktów lub korzysta z nich do celów handlowych lub biznesowych, takich jak zakup reklam, sprzedaż produktów, rozwój aplikacji, zarządzanie grupą lub stroną swojej firmy lub też korzystanie z naszych usług pomiarowych, przyjmuje nasze Warunki handlowe.
Publikacja lub udostępnianie treści zawierających muzykę wymaga akceptacji naszych Zasad dotyczących muzyki.
W razie kolizji pomiędzy jakimikolwiek warunkami uzupełniającymi a niniejszym Regulaminem, warunki uzupełniające obowiązują w zakresie, którego dotyczy niezgodność.
        W razie stwierdzenia niewykonalności jakiegokolwiek zapisu niniejszego Regulaminu, pozostałe zapisy zachowują pełną moc obowiązującą.
Niemożność wyegzekwowania niniejszego Regulaminu nie jest uznawana za uchylenie jego postanowień.
Jakiekolwiek zmiany lub odstępstwa od niniejszego Regulaminu wymagają formy pisemnej i naszego podpisu.
        Zabronione jest przenoszenie jakichkolwiek z praw lub obowiązków wynikających z niniejszego Regulaminu na inne osoby bez naszej zgody.
        Użytkownik może wskazać osobę (zwaną opiekunem konta), która będzie zarządzała jego kontem, gdy uzyska ono status „In memoriam”.
O ujawnienie treści z konta użytkownika, które uzyskało status „In memoriam”, może ubiegać się tylko opiekun konta lub osoba wskazana przez użytkownika w ważnym testamencie lub innym dokumencie tego typu, w którym użytkownik wyraził wyraźną wolę ujawnienia treści na wypadek jego śmierci lub utraty zdolności do czynności prawnych.
        Niniejszy Regulamin nie daje żadnych praw podmiotom trzecim.
Wszystkie nasze prawa i obowiązki wynikające z niniejszego Regulaminu mogą zostać przez nas swobodnie przeniesione w przypadku fuzji, przejęcia lub sprzedaży aktywów albo czynności prawnej lub innej.
        Użytkownik przyjmuje do wiadomości, że w pewnych okolicznościach możemy zmienić nazwę użytkownika dla jego konta (na przykład gdy inna osoba zgłosi do niej prawa lub gdy nazwa ta okaże się niezwiązana z imieniem i nazwiskiem, jakimi użytkownik posługuje się na co dzień).
Jeżeli zajdzie taka potrzeba, powiadomimy użytkownika z wyprzedzeniem i wyjaśnimy sytuację.
        Zawsze zachęcamy użytkowników do przesyłania opinii i innych sugestii dotyczących naszych produktów i usług.
Należy jednakże pamiętać, że możemy je wykorzystywać bez żadnych ograniczeń czy obowiązku wypłaty wynagrodzenia użytkownikom i nie ciąży na nas zobowiązanie do zachowania ich w poufności.
5.
Pozostałe regulaminy i zasady, jakie mogą mieć zastosowanie do użytkownika
    Standardy społeczności: Są to wytyczne opisujące nasze standardy dotyczące treści publikowanych przez użytkownika i jego aktywności na Facebooku i w innych Produktach Facebooka.
    Warunki handlowe: Warunki te mają zastosowanie również wtedy, gdy użytkownik uzyskuje dostęp do naszych Produktów lub korzysta z nich w dowolnym celu handlowym lub biznesowym, w tym do reklamy, obsługi aplikacji na naszej platformie, korzystania z naszych usług pomiarowych, zarządzania grupą lub stroną firmy czy sprzedaży towarów lub usług.
    Zasady zamieszczania reklam na Facebooku: Zasady te określają rodzaje treści reklamowych dopuszczanych przez partnerów reklamujących się w Produktach Facebooka.
    Warunki korzystania z samoobsługowego systemu reklam: Są to warunki dotyczące tworzenia, wysyłania lub dostarczania reklam lub innych komercyjnych lub sponsorowanych działań lub treści za pomocą samoobsługowego systemu reklam.
    Zasady dotyczące stron, grup i wydarzeń: Zasady te mają zastosowanie w przypadku tworzenia lub zarządzania stroną, grupą lub wydarzeniem na Facebooku lub w przypadku korzystania z Facebooka do przekazania informacji o promocji lub zarządzania nią.
    Zasady platformy Facebooka: Są to wytyczne opisujące zasady dotyczące wykorzystywania przez użytkowników naszej platformy (np.
twórców aplikacji na platformie lub operatorów witryn lub w przypadku korzystania z wtyczek społecznościowych).
    Warunki płatności dla twórców aplikacji: Warunki te odnoszą się do twórców aplikacji korzystających z usługi Płatności na Facebooku.
    Regulamin społeczności dotyczący płatności: Są to warunki dotyczące płatności dokonywanych w serwisie Facebook lub za jego pośrednictwem.
    Zasady handlowe: Są to wytyczne opisujące zasady dotyczące oferowania przez użytkowników produktów i usług na sprzedaż na Facebooku.
    Centrum zasobów marki Facebook: Są to wytyczne opisujące zasady dotyczące wykorzystywania znaków towarowych, logotypów i zrzutów ekranu serwisu Facebook.
    Zasady dotyczące muzyki: Zasady te mają zastosowanie w przypadku publikacji lub udostępniania na Facebooku treści zawierających muzykę.
    Zasady dotyczące transmisji na żywo: Zasady te dotyczą wszystkich treści transmitowanych w Facebook Live.
    Regulamin usług komunikacyjnych dla użytkowników w UE, EOG i Wielkiej Brytanii: regulamin dotyczący usług wiadomości, rozmów głosowych i wideo przedstawiony w Produktach Facebooka można znaleźć tutaj i tutaj, zgodnie z przepisami UE.
Data ostatniej aktualizacji: 20 grudnia 2020 r.
