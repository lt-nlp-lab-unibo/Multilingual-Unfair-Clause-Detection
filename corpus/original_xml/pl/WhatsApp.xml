Data ostatniej zmiany: 4 stycznia 2021 (wersje archiwalne)
Regulamin WhatsApp

Spis treści

    Informacje o naszych Usługach
    Polityka prywatności i dane użytkowników
    Dozwolone użycie naszych Usług
    Usługi zewnętrzne
    Licencje
    Zgłaszanie naruszeń praw autorskich osób trzecich, znaków towarowych oraz innych praw własności intelektualnej
    Zastrzeżenia i zwolnienie z odpowiedzialności
    Ograniczenie odpowiedzialności
    Rozstrzyganie sporów
    Dostępność i wypowiedzenie naszych Usług
    Pozostałe postanowienia
    Dostęp do Regulaminu WhatsApp w innych językach

Jeżeli nie mieszkasz w regionie europejskim, WhatsApp LLC dostarcza Ci usługi WhatsApp zgodnie z niniejszymi Regulaminem i Polityką prywatności.

Podsumowanie umowy o korzystanie z WhatsApp oraz informacje, które mamy obowiązek dostarczać zgodnie z Europejskim kodeksem łączności elektronicznej można znaleźć tutaj.

W celu świadczenia naszych Usług (zgodnie z poniższą definicją) za pośrednictwem naszych aplikacji, serwisów, funkcji, oprogramowania lub witryny internetowej, potrzebujemy wyraźnej akceptacji przez użytkownika naszego Regulaminu (dalej „Regulamin”).

W przypadku użytkowników zamieszkujących Europejski Obszar Gospodarczy (obejmujący też kraje Unii Europejskiej) oraz wszystkie inne włączone kraje lub terytoria (zwane dalej zbiorczo regionem europejskim), opisane poniżej usługi (dalej „Usługi”) świadczy WhatsApp Ireland Limited (dalej „WhatsApp”, „firma” lub „my”). Użytkownikom mieszkającym w każdym innym kraju lub na każdym innym terytorium niż te w regionie europejskim Usługi dostarcza WhatsApp LLC zgodnie z niniejszym Regulaminem i Polityką prywatności.

Informacje o naszych Usługach

    Zasady dotyczące prywatności i bezpieczeństwa. Od momentu uruchomienia WhatsApp tworzymy Usługi z zachowaniem surowych zasad ochrony prywatności i bezpieczeństwa.
    Komunikacja użytkownika z innymi osobami. Zapewniamy użytkownikom i zawsze staramy się usprawniać sposoby komunikowania się z innymi użytkownikami WhatsApp, w tym za pomocą wiadomości, rozmów głosowych i wideo, przesyłania obrazów i filmów, wyświetlania swojego statusu oraz udostępniania innym osobom swojej lokalizacji, jeżeli wyrażą taką chęć. WhatsApp współpracuje z partnerami, dostawcami usług oraz podmiotami powiązanymi, aby umożliwiać użytkownikom nawiązywanie połączeń z ich usługami.
    Komunikacja z firmami. Zapewniamy użytkownikom (oraz firmom i innym organizacjom) i zawsze staramy się usprawniać sposoby na komunikowanie się ze sobą za pośrednictwem naszych Usług, np. w celu przekazywania informacji o zamówieniach, transakcjach i spotkaniach, powiadomień o dostawach i wysyłkach, aktualizacji dotyczących produktów i usług oraz wiadomości marketingowych. Firmom i innym organizacjom oferujemy określone funkcje i usługi, np. dostarczanie im statystyk dotyczących korzystania z naszych Usług.
    Bezpieczeństwo oraz integralność. Staramy się dbać o bezpieczeństwo oraz o integralność naszych Usług. Zalicza się do tego odpowiednie postępowanie z osobami dopuszczającymi się nadużyć oraz działaniami naruszającymi nasz Regulamin. Staramy się zapobiegać niewłaściwemu wykorzystywaniu naszych Usług, w tym szkodliwemu zachowaniu w stosunku do innych osób. <ter2>Jeżeli dowiemy się o osobach lub tego typu działaniach, podejmiemy stosowne kroki, usuwając takie osoby lub działania bądź informując o nich organy ścigania.</ter2> Takie usuwanie osób będzie się odbywało zgodnie z sekcją „Wypowiedzenie” poniżej.
    Umożliwienie dostępu do naszych Usług. Abyśmy mogli świadczyć nasze Usługi w wymiarze globalnym, konieczne jest przechowywanie i dystrybuowanie treści i informacji w centrach danych i systemach na całym świecie, w tym poza krajem zamieszkania użytkownika. Wykorzystanie takiej globalnej infrastruktury jest niezbędne i ma istotne znaczenie w zakresie dostarczania naszych Usług. Infrastruktura może należeć do dostawców naszych Usług, w tym podmiotów powiązanych lub być przez nich obsługiwana.

BRAK DOSTĘPU DO USŁUG RATOWNICZYCH: istnieją poważne różnice pomiędzy naszymi Usługami a telefonem komórkowym użytkownika oraz telefonem stacjonarnym i usługami SMS. Nasze Usługi nie zapewniają dostępu do usług ratowniczych lub dostawców usług ratowniczych, w tym policji, straży pożarnej czy szpitali ani w inny sposób nie łączą z punktami kontaktowymi bezpieczeństwa publicznego. Należy zadbać o możliwość kontaktu z odpowiednią służbą ratowniczą przez telefon komórkowy, telefon stacjonarny lub inną usługę.

Rejestracja. Nasze Usługi wymagają rejestracji z podaniem dokładnych informacji, aktualnego numeru telefonu komórkowego, a w razie jego zmiany, aktualizacji numeru za pomocą funkcji zmiany numeru dostępnej w aplikacji. Użytkownik wyraża zgodę na otrzymywanie wiadomości tekstowych i telefonów (od nas lub od dostawców zewnętrznych) z kodami do rejestracji w naszych Usługach.

Książka adresowa. Użytkownik może korzystać z funkcji przesyłania kontaktów na bieżąco i, jeżeli zezwalają na to obowiązujące przepisy prawa, podać nam numery telefonów ze swojej książki adresowej, łącznie z numerami zarówno użytkowników naszych Usług, jak i pozostałych osób z listy kontaktów. Więcej informacji o funkcji przesyłania kontaktów można znaleźć tutaj.

Wiek. Użytkownicy zamieszkujący w kraju lub na terytorium w regionie europejskim muszą mieć co najmniej 16 lat (lub osiągnąć minimalny wymagany wiek w ich kraju lub na ich terytorium), aby zarejestrować się w naszych Usługach i z nich korzystać bez zgody rodziców. Użytkownicy zamieszkujący w jakimkolwiek innym kraju lub na jakimkolwiek innym terytorium, z wyjątkiem krajów w regionie europejskim, muszą mieć co najmniej 13 lat (lub osiągnąć minimalny wymagany wiek w ich kraju), aby zarejestrować się w naszych Usługach i z nich korzystać. Oprócz wymogu osiągnięcia minimalnego wymaganego wieku do skorzystania z naszych Usług zgodnie z obowiązującym prawem, jeżeli użytkownik nie jest w wieku upoważniającym do akceptacji naszego Regulaminu w jego kraju lub na jego terytorium, musi tego dokonać w jego imieniu rodzic lub opiekun prawny, aby użytkownik mógł korzystać z Usług. Prosimy o zapoznanie się z niniejszym Regulaminem razem z rodzicem lub opiekunem prawnym.

Urządzenia i oprogramowanie. Użytkownik musi zapewnić określone urządzenia, oprogramowanie oraz połączenia danych, aby korzystać z naszych Usług, których w innym wypadku nie zapewniamy. Aby korzystać z naszych Usług, użytkownik wyraża zgodę na ręczne lub automatyczne pobieranie i instalowanie aktualizacji naszych Usług. Użytkownik wyraża też zgodę na przesyłanie mu okresowo powiadomień za pośrednictwem naszych Usług w zakresie niezbędnym do świadczenia mu Usług.

Opłaty i podatki. Użytkownik jest odpowiedzialny za wszelkie plany danych operatora, opłaty internetowe oraz inne podatki i opłaty powiązane z korzystaniem przez niego z naszych Usług.

Polityka prywatności i dane użytkowników

WhatsApp dba o prywatność użytkowników. Polityka prywatności WhatsApp opisuje nasze praktyki w zakresie danych (w tym wiadomości), łącznie z rodzajami informacji gromadzonych i otrzymywanych od użytkownika, sposobem wykorzystywania i udostępniania takich informacji oraz prawami użytkownika w odniesieniu do przetwarzania informacji o nim.

Dozwolone użycie naszych Usług

Regulamin i zasady. Użytkownicy muszą korzystać z naszych Usług zgodnie z Regulaminem i zasadami. <ter2>W przypadku naruszenia przez użytkownika Regulaminu lub zasad możemy podjąć działania w stosunku do jego konta, łącznie z wyłączeniem lub zawieszeniem, a użytkownik zobowiązuje się nie tworzyć innego konta bez naszego pozwolenia.</ter2> Wyłączenie lub zawieszenie konta użytkownika będzie się odbywało zgodnie z sekcją „Wypowiedzenie” poniżej.

Zgodność z prawem i dopuszczalny użytek. Z naszych Usług można korzystać wyłącznie w celach zgodnych z prawem. Użytkownik nie będzie korzystał z naszych Usług (ani pomagał innym korzystać z naszych Usług) w sposób, który: (a) narusza prawa WhatsApp, naszych użytkowników lub innych osób, w tym prawa do prywatności, wizerunku, prawa własności intelektualnej lub inne prawa własności bądź też stanowi nadużycie takich praw; (b) jest bezprawny, obsceniczny, zniesławiający, grożący, zastraszający, nękający, nienawistny, obraźliwy pod względem rasowym lub etnicznym lub w sposób prowokujący zachowania lub zachęcający do zachowań bezprawnych lub w inny sposób niestosownych, np. promowania przestępstw z użyciem przemocy, grożenia dzieciom lub innym osobom i ich wykorzystywania, koordynowania działalności przestępczej; (c) wiąże się z publikacją treści fałszywych lub wprowadzających w błąd; (d) stanowi podszywanie się pod kogoś; (e) wiąże się z wysyłaniem nielegalnych lub niedopuszczalnych wiadomości, takich jak masowe wysyłanie wiadomości, wysyłanie wiadomości lub wykonywanie telefonów w sposób automatyczny itp.; (f) wiąże się z wszelkimi przypadkami wykorzystywania naszych Usług do celów innych niż prywatne, o ile na to nie zezwolimy w inny sposób.

Szkoda dla WhatsApp lub naszych użytkowników. Użytkownikowi nie wolno (osobiście ani we współpracy z inną osobą) bezpośrednio, pośrednio, w sposób automatyczny lub inny, uzyskiwać dostępu do naszych Usług, wykorzystywać ich, kopiować, adaptować, modyfikować, tworzyć na ich podstawie dzieł pochodnych, dystrybuować, udzielać na nie licencji, sublicencji, przenosić, wyświetlać, wykonywać ani w inny sposób wykorzystywać naszych Usług w sposób niedopuszczalny lub nieuprawniony bądź w sposób stanowiący dla nas obciążenie, szkodzący nam, naszym Usługom, systemom, naszym użytkownikom lub innym osobom, w tym użytkownikowi nie wolno bezpośrednio ani w sposób zautomatyzowany: (a) dokonywać inżynierii odwrotnej naszych Usług, zmieniać ich, modyfikować, tworzyć na ich podstawie dzieł pochodnych, dekompilować ich, ani wyodrębniać z nich kodu; (b) przesyłać, przechowywać ani przekazywać wirusów lub innego szkodliwego kodu komputerowego za pośrednictwem naszych Usług lub do nich; (c) uzyskiwać lub próbować uzyskać nieautoryzowany dostęp do naszych Usług lub systemów; (d) naruszać bezpieczeństwa, poufności, dostępności ani działania naszych Usług; (e) tworzyć kont do naszych Usług w sposób nieuprawniony lub zautomatyzowany; (f) gromadzić informacji użytkowników lub na ich temat w sposób niedopuszczalny lub nieuprawniony; (g) sprzedawać, odsprzedawać, wynajmować lub pobierać opłat za nasze Usługi lub dane pozyskane z naszych Usług w sposób nieuprawniony; (h) dystrybuować lub udostępniać naszych Usług w sieci, gdzie można z nich korzystać na wielu urządzeniach jednocześnie, z wyjątkiem sposobu uprawnionego poprzez narzędzia, które wyraźnie udostępniamy za pośrednictwem naszych Usług; (i) tworzyć oprogramowania bądź interfejsów API działających zasadniczo tak samo, jak nasze Usługi ani oferować ich do wykorzystania przez osoby trzecie w sposób nieuprawniony, ani też (j) nadużywać kanałów służących do przesyłania zgłoszeń, np. przesyłając nieprawdziwe lub nieuzasadnione zgłoszenia lub odwołania.

Dbanie o bezpieczeństwo konta. Użytkownik odpowiada za zachowanie bezpieczeństwa swojego urządzenia oraz konta WhatsApp i zobowiązany jest powiadamiać nas niezwłocznie o wszelkich przypadkach nieuprawnionego użycia jego konta lub naszych Usług bądź naruszenia ich bezpieczeństwa.

Usługi zewnętrzne

Nasze Usługi pozwalają użytkownikowi na uzyskiwanie dostępu do zewnętrznych witryn internetowych, aplikacji, treści, innych produktów i usług oraz produktów firm Facebooka oraz na korzystanie z nich i interakcję z nimi. Użytkownik może na przykład korzystać z zewnętrznych usług wykonywania kopii zapasowych danych (np. iCloud lub Google Drive), które są zintegrowane z naszymi Usługami, lub skorzystać z przycisku udostępniania w zewnętrznej witrynie internetowej umożliwiającego przesyłanie informacji do kontaktów WhatsApp. Zwracamy uwagę na fakt, że niniejszy Regulamin i Polityka prywatności odnoszą się wyłącznie do korzystania z naszych Usług. Korzystanie z produktów lub usług zewnętrznych lub innych produktów firm Facebooka regulują ich własne warunki i zasady ochrony prywatności.

Licencje

Prawa użytkownika. WhatsApp nie rości sobie praw własności do informacji podawanych przez użytkownika na koncie WhatsApp lub za pośrednictwem naszych Usług. Użytkownik musi posiadać niezbędne prawa do informacji przekazywanych do konta WhatsApp lub za pośrednictwem naszych Usług oraz prawo do przyznawania praw i udzielania licencji w naszym Regulaminie.

Prawa WhatsApp. Wszelkie prawa autorskie, znaki towarowe, domeny, logotypy, znaki użytkowe, tajemnice handlowe, patenty oraz inne prawa własności intelektualnej powiązane z naszymi Usługami stanowią naszą własność. Użytkownik nie może wykorzystywać naszych praw autorskich, znaków towarowych (lub podobnych znaków), domen, logotypów, znaków użytkowych, tajemnic handlowych, patentów czy innych praw własności intelektualnej, chyba że za naszym wyraźnym pozwoleniem i w zgodzie z naszymi Wytycznymi dotyczącymi marki. Użytkownik może posługiwać się znakami towarowymi naszych podmiotów powiązanych wyłącznie za ich pozwoleniem, w tym za upoważnieniem w dowolnych opublikowanych wytycznych dotyczących marki.

Licencja użytkownika dla WhatsApp. Na potrzeby umożliwienia nam dostarczania naszych Usług, użytkownik udziela WhatsApp globalnej, niewyłącznej, nieodpłatnej, obejmującej prawo do sublicencji i przenoszenia, licencji na wykorzystywanie, odtwarzanie, dystrybuowanie informacji (w tym treści) przesyłanych, dostarczanych, przechowywanych, wysyłanych lub otrzymywanych w naszych Usługach lub za ich pośrednictwem, jak również na tworzenie na ich podstawie dzieł pochodnych oraz na ich wyświetlanie i wykonywanie. Prawa przyznawane na mocy licencji służą ograniczonemu celowi obsługi i świadczenia naszych Usług (np. umożliwieniu nam wyświetlenia zdjęcia profilowego użytkownika, komunikatu o jego statusie, przekazywania wiadomości i przechowywania wiadomości niedostarczonych na naszych serwerach przez okres maksymalnie 30 dni, kiedy to ponawiamy próby ich dostarczenia).

Licencja WhatsApp dla użytkownika. Udzielamy użytkownikowi ograniczonej, odwołalnej, niewyłącznej, nieobejmującej prawa do sublicencjonowania i niepodlegającej przenoszeniu licencji na korzystanie z naszych Usług, z zastrzeżeniem zapisów naszego Regulaminu i w zgodzie z nim. Licencja ta służy wyłącznie do celu umożliwienia użytkownikowi korzystania z naszych Usług w sposób dozwolony Regulaminem. Użytkownik nie otrzymuje żadnych licencji ani praw, dorozumianych ani żadnych innych, poza licencjami i prawami przyznanymi mu jawnie i jednoznacznie.

Zgłaszanie naruszeń praw autorskich osób trzecich, znaków towarowych oraz innych praw własności intelektualnej

W celu zgłoszenia roszczeń z tytułu naruszenia praw autorskich, znaków towarowych lub innych praw własności intelektualnej osoby trzeciej, należy zapoznać się z Zasadami dotyczącymi praw własności intelektualnej. <ter2>Możemy podjąć działania w stosunku do konta użytkownika, w tym zablokować lub zawiesić jego konto, w razie wyraźnego, poważnego lub wielokrotnego naruszania praw własności intelektualnej innych osób lub w przypadku gdy będą od nas tego wymagały względy prawne.</ter2> Wyłączenie lub zawieszenie konta użytkownika będzie się odbywało zgodnie z sekcją „Wypowiedzenie” poniżej.

Zastrzeżenia i zwolnienie z odpowiedzialności

Użytkownik korzysta z naszych Usług na własne ryzyko i z zastrzeżeniem poniższych wyłączeń odpowiedzialności. Dostarczamy nasze Usługi w stanie znanym użytkownikowi, bez żadnych wyraźnych ani dorozumianych gwarancji, w tym m.in. gwarancji wartości handlowej, przydatności do określonego celu, tytułu prawnego, braku naruszeń oraz braku wirusów komputerowych lub innego szkodliwego kodu. Nie gwarantujemy dokładności, kompletności czy przydatności dostarczanych przez nas informacji ani funkcjonalności, bezawaryjności, bezpieczeństwa naszych usług, ani też ich funkcjonowania bez zakłóceń, opóźnień czy niedoskonałości. Nie sprawdzamy ani nie odpowiadamy za sprawdzanie tego, w jaki sposób ani kiedy nasi użytkownicy korzystają z naszych Usług lub funkcji czy interfejsów naszych Usług. <ltd2>Nie odpowiadamy za kontrolowanie ani nie jesteśmy zobowiązani do kontrolowania działań czy informacji (w tym treści) naszych użytkowników ani innych osób trzecich.</ltd2> Użytkownik zwalnia nas, nasze podmioty zależne, powiązane oraz naszych dyrektorów, pracowników wyższego i niższego szczebla, partnerów i przedstawicieli (dalej zbiorczo „Podmioty po stronie WhatsApp”) z odpowiedzialności za wszelkie roszczenia, reklamacje, powództwa, różnice zdań, spory (dalej zbiorczo „Roszczenia”) czy też szkody, znane i nieznane, wynikające z takich Roszczeń użytkownika wobec osób trzecich, do nich się odnoszące lub w jakikolwiek sposób z nimi związane. Prawa użytkownika wobec WhatsApp nie ulegają zmianie na skutek powyższego zastrzeżenia, jeżeli nie zezwalają na to przepisy obowiązujące w kraju lub na terytorium jego zamieszkania, które mają zastosowanie w wyniku korzystania przez niego z naszych Usług.

Ograniczenie odpowiedzialności

<ltd2>WhatsApp ponosi odpowiedzialność wyłącznie w następującym zakresie:

WhatsApp odpowiada bez ograniczeń, zgodnie z przepisami ustawowymi, za utratę życia lub zdrowia bądź uszkodzenie ciała w przypadku działania celowego, rażącego zaniedbania oraz zgodnie z dyrektywą dotyczącą odpowiedzialności za produkt.</ltd2>

WhatsApp dochowa staranności zawodowej w dostarczaniu użytkownikowi Usług. <ltd2>Pod warunkiem działania z zachowaniem staranności zawodowej, WhatsApp nie ponosi odpowiedzialności za straty niespowodowane przez naruszenie przez nas niniejszego Regulaminu lub w inny sposób przez nasze działania, straty, których ani użytkownik, ani my nie mogliśmy w uzasadniony sposób przewidzieć w momencie przyjmowania zobowiązań wynikających z niniejszego Regulaminu oraz w sytuacjach poza naszą uzasadnioną kontrolą.</ltd2>

Rozstrzyganie sporów

<law1><j1>Jeżeli użytkownik jest konsumentem i zamieszkuje w kraju lub na terytorium położonym w regionie europejskim, przepisy jego kraju lub terytorium będą miały zastosowanie do każdego Roszczenia wynikającego z Regulaminu lub naszych Usług bądź z nimi związanego, a użytkownik może domagać się rozpatrzenia jego Roszczenia w dowolnym właściwym sądzie w jego kraju lub na jego terytorium mającym właściwość do rozstrzygnięcia tego Roszczenia.</j1></law1> <law2><j3>We wszystkich pozostałych przypadkach użytkownik przyjmuje do wiadomości, że Roszczenie podlega rozstrzygnięciu przez sąd w Irlandii mający właściwość do rozstrzygnięcia Roszczenia oraz że prawo irlandzkie reguluje niniejszy Regulamin oraz wszelkie Roszczenia bez względu na przepisy prawa kolizyjnego.</j3></law2>

Dostępność i wypowiedzenie naszych Usług

Dostępność naszych Usług. Zawsze staramy się ulepszać nasze Usługi. <ch2>Oznacza to, że możemy rozbudowywać, dodawać lub usuwać Usługi, funkcje, funkcjonalności oraz obsługę niektórych urządzeń i platform.</ch2> Może dojść do przerw w świadczeniu naszych Usług, w tym przerw konserwacyjnych, naprawczych, aktualizacyjnych lub przerw spowodowanych awariami sieci lub sprzętu. <ch2><ter3>Możemy zaprzestać świadczenia części lub całości naszych Usług, w tym określonych funkcji oraz zapewniania wsparcia dla określonych urządzeń i platform w dowolnym momencie po okresie wypowiedzenia wynoszącym 30 dni, przy czym wypowiedzenie takie nie jest wymagane w pilnych sytuacjach, takich jak zapobieganie nadużyciom, reagowanie na wymogi prawne lub rozwiązywanie problemów z bezpieczeństwem i obsługą.</ter3></ch2> Zdarzenia poza naszą kontrolą, np. klęski żywiołowe i inne zdarzenia wynikające z siły wyższej, mogą wpłynąć na nasze Usługi.

Wypowiedzenie. Mamy nadzieję, że użytkownicy aplikacji WhatsApp pozostaną jej użytkownikami, jednakże mogą oni w dowolnym momencie rozwiązać stosunek z WhatsApp z dowolnego powodu, usuwając konto. Wskazówki dotyczące tego, jak to zrobić można znaleźć w artykułach Centrum pomocy poświęconych: telefonom z Androidem, iPhone’om i telefonom z systemem KaiOS.

<ter2>Nasze prawo do rozwiązania umowy z podaniem powodu pozostaje nienaruszone.</ter2> Uznaje się, że uzasadniony powód istnieje wówczas, gdy jedna ze stron narusza przepisy, prawa osób trzecich lub w inny sposób dopuszcza się naruszenia niniejszego Regulaminu, a od strony wypowiadającej stosunek umowny nie można w uzasadniony sposób oczekiwać jego kontynuacji do uzgodnionej daty wypowiedzenia lub do upływu terminu wypowiedzenia, biorąc pod uwagę wszystkie okoliczności danego przypadku i po rozważeniu interesów obu stron. Rozwiązanie z ważnego powodu jest możliwe tylko po upływie uzasadnionego okresu od momentu uzyskania przez drugą stronę informacji o naruszeniu.

Jeżeli ważnym powodem jest naruszenie zobowiązania w ramach niniejszego Regulaminu, wypowiedzenie jest dopuszczalne tylko po nieskutecznym upływie okresu przyznanego na zastosowanie środka zaradczego lub po nieskutecznym ostrzeżeniu. Nie ma to jednak zastosowania, gdy strona dopuszczająca się naruszenia poważnie i ostatecznie odmówi wypełnienia zobowiązań lub gdy po rozważeniu interesów obu stron szczególne okoliczności uzasadniają natychmiastowe rozwiązanie umowy.

<ter2><ch2>Zgodnie z zapisami sekcji „Wypowiedzenie” możemy też w dowolnym momencie zmodyfikować, zawiesić lub wyłączyć dostęp użytkownika do naszych Usług lub możliwość korzystania z nich z powodu podejrzanego lub niezgodnego z prawem zachowania, w tym z powodu oszustwa lub w przypadku uzasadnionego przekonania, że użytkownik dopuścił się naruszenia naszego Regulaminu lub naraził nas, naszych użytkowników lub inne osoby na szkodę, ryzyko lub potencjalną odpowiedzialność prawną.</ch2></ter2> <ter2>Możemy też zablokować lub usunąć konto użytkownika, jeżeli nie zostanie aktywowane po zarejestrowaniu lub jeżeli przez dłuższy okres pozostanie nieaktywne.</ter2> Jeżeli użytkownik usunie konto lub my je usuniemy bądź zablokujemy, niniejszy Regulamin przestanie obowiązywać jako porozumienie pomiędzy nami a użytkownikiem, ale następujące zapisy zachowają ważność po każdym rozwiązaniu stosunku umownego z WhatsApp: „Licencje”, „Zastrzeżenia i zwolnienie z odpowiedzialności”, „Ograniczenie odpowiedzialności”, „Rozstrzyganie sporów”, „Dostępność i wypowiedzenie naszych Usług” i „Pozostałe postanowienia”. Jeśli użytkownik uważa, że jego konto zostało zamknięte lub zawieszone przez pomyłkę, prosimy o kontakt pod adresem support@support.whatsapp.com.

Pozostałe postanowienia

    O ile umowa zawarta przez nas i użytkownika nie stanowi inaczej, nasz Regulamin stanowi całość porozumienia pomiędzy nami w odniesieniu do WhatsApp i naszych Usług oraz zastępuje wszelkie wcześniejsze porozumienia.
    Zastrzegamy sobie prawo do wskazania w przyszłości, że niektóre z naszych Usług regulują odrębne regulaminy (które, w stosownych przypadkach, można będzie odrębnie zaakceptować).
    Nasze Usługi nie są przeznaczone do dystrybucji lub użytkowania w żadnym kraju ani na żadnym terytorium, w którym taka dystrybucja lub użytkowanie naruszałoby miejscowe prawo lub poddawało nas przepisom obowiązującym w innym kraju lub na innym terytorium. Zastrzegamy sobie prawo do ograniczenia naszych Usług w dowolnym kraju lub na dowolnym terytorium.
    Użytkownik zobowiązuje się przestrzegać wszystkich obowiązujących przepisów dotyczących kontroli eksportu i sankcji handlowych w Stanach Zjednoczonych i poza ich terytorium („Prawo eksportowe”). Użytkownik nie będzie bezpośrednio ani pośrednio eksportował, reeksportował, dostarczał ani w inny sposób przekazywał naszych Usług: (a) żadnej osobie, podmiotowi, terytorium lub krajowi zakazanemu przez Prawo eksportowe; (b) żadnej osobie figurującej w wykazach rządowych podmiotów zakazanych w Stanach Zjednoczonych i poza nimi lub (c) do żadnego celu zakazanego Prawem eksportowym, w tym do celów związanych z bronią jądrową, chemiczną czy biologiczną lub zastosowaniami technologii rakietowych bez upoważnienia rządowego. Użytkownik nie będzie wykorzystywał ani pobierał naszych Usług, jeżeli zamieszkuje w zakazanym kraju lub terytorium, jeżeli widnieje obecnie na liście podmiotów zakazanych w Stanach Zjednoczonych lub poza nimi bądź w jakimkolwiek celu zakazanym Prawem eksportowym i nie będzie ukrywał swojej lokalizacji, posługując się adresem proxy lub innymi metodami.
    Wszelkie zmiany lub odstępstwa od naszego Regulaminu zaproponowane przez użytkownika wymagają naszej wyraźnej zgody.
    Nieustannie doskonalimy nasze Usługi i opracowujemy nowe funkcje, aby oferować naszym użytkownikom i społeczności jeszcze lepsze produkty. <ch2>W związku z tym możemy co jakiś czas aktualizować Regulamin, tak aby należycie odzwierciedlał nasze Usługi i praktyki.</ch2> Zmiany wprowadzimy tylko wówczas, gdy przepisy będą nieodpowiednie lub niekompletne. O ile nie będzie na nas ciążył inny obowiązek prawny, zawiadomimy użytkownika o wszelkich zmianach naszego Regulaminu z co najmniej trzydziestodniowym wyprzedzeniem (np. drogą e-mailową lub za pośrednictwem Usług), dając mu tym samym możliwość zapoznania się ze zmianami Regulaminu zanim wejdą one w życie. Zadbamy też o to, by wszelkie takie zmiany były zasadne dla użytkownika z punktu widzenia jego interesów. Zaktualizujemy też „datę ostatniej zmiany” na początku Regulaminu. Zmiany niniejszego Regulaminu wchodzą w życie nie wcześniej niż po upływie 30 dni od powiadomienia o planowanych zmianach. <use2>Gdy zaktualizowany Regulamin zacznie obowiązywać, będzie on wiążący dla użytkownika w przypadku dalszego korzystania z naszych Usług.</use2> Mamy nadzieję, że użytkownicy będą nadal korzystać z naszych Usług, jednakże brak akceptacji Regulaminu oznacza konieczność zaprzestania korzystania z naszych Usług poprzez usunięcie konta.
    Wszystkie nasze prawa i obowiązki wynikające z Regulaminu mogą być przez nas dowolnie przenoszone na którykolwiek z naszych podmiotów powiązanych w związku z fuzją, przejęciem, restrukturyzacją, sprzedażą aktywów lub z mocy prawa bądź w inny sposób. W razie takiego przeniesienia przekażemy dane użytkownika wyłącznie w zgodzie z obowiązującymi przepisami, a w razie potrzeby poprosimy użytkownika o wyrażenie zgody. Stosunek użytkownika z osobą trzecią będzie nadal podlegał niniejszemu Regulaminowi. Mamy nadzieję, że użytkownicy będą nadal korzystać z aplikacji WhatsApp; jednakże brak akceptacji cesji oznacza konieczność zaprzestania korzystania z naszych Usług poprzez usunięcie konta po otrzymaniu powiadomienia o cesji.
    Zabronione jest przekazywanie jakichkolwiek praw lub obowiązków wynikających z naszego Regulaminu innym osobom bez naszej uprzedniej pisemnej zgody.
    Żadne postanowienia niniejszego Regulaminu nie zwalniają nas z przestrzegania przepisów prawa.
    Z wyjątkiem odmiennych postanowień Regulaminu, nie przyznaje on żadnych praw beneficjenta osoby trzeciej.
    Niemożność wyegzekwowania niniejszego Regulaminu nie jest uznawana za uchylenie jego postanowień.
    Jeżeli którykolwiek z zapisów Regulaminu okaże się niezgodny z prawem, nieważny lub z jakiegokolwiek powodu niewykonalny, wówczas zapis ten zostanie uznany za zmieniony w minimalnym zakresie koniecznym do zapewnienia mu wykonalności, a w razie dalszej niewykonalności, za odłączony od Regulaminu i nie będzie wpływał na ważność i wykonalność pozostałych zapisów Regulaminu, a pozostałe zapisy Regulaminu zachowają ważność.
    Zastrzegamy sobie wszelkie prawa, które nie zostały wyraźnie przyznane przez nas użytkownikowi. W określonych jurysdykcjach użytkownik może mieć prawa konsumenta, a nasz Regulamin nie ma na celu ograniczania takich praw konsumenta, których nie można zrzec się na mocy umowy. Również w obrębie niektórych jurysdykcji użytkownikowi mogą przysługiwać prawa jako osobie, której dane dotyczą, a nasz Regulamin nie ma na celu ograniczania takich praw, których nie można zrzec się na mocy umowy.
    Cenimy wszelkie opinie i inne sugestie użytkowników dotyczące aplikacji WhatsApp i naszych Usług, jednakże użytkownik przyjmuje do wiadomości, że nie ma obowiązku przekazywania nam informacji zwrotnej lub sugestii oraz że zezwala nam na wykorzystanie tych opinii bez żadnych ograniczeń czy obowiązku wypłaty wynagrodzenia.

Dostęp do Regulaminu WhatsApp w innych językach

Aby uzyskać dostęp do naszego Regulaminu w określonych innych językach, należy zmienić ustawienie języka dla sesji WhatsApp. Jeżeli Regulamin jest niedostępny w wybranym języku, domyślnie wyświetlimy wersję w języku angielskim.

Użytkownicy mogą również zapoznać się z poniższymi dokumentami zawierającymi dodatkowe informacje na temat korzystania z naszych Usług.

Polityka prywatności WhatsApp
Zasady praw własności intelektualnej WhatsApp
Wytyczne dotyczące marki WhatsApp

