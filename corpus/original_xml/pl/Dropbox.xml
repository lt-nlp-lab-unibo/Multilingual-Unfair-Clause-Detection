Niniejsze tłumaczenie przedstawiono tylko dla wygody; w przypadku jakichkolwiek niezgodności obowiązuje wersja angielska.
Warunki korzystania z usługi Dropbox Opublikowano: 17 kwietnia 2018 r.

Obowiązuje od: 25 maja 2018 r. Nasze poprzednie Warunki korzystania z usług można znaleźć tutaj.

Dziękujemy za korzystanie z Dropbox! Warunki korzystania z usług („Warunki”) obejmują Twój dostęp do naszych usług, oprogramowania klienckiego i witryn internetowych („Usługi”) oraz korzystanie z nich. Jeśli mieszkasz poza granicami Stanów Zjednoczonych Ameryki, Kanady i Meksyku („Ameryka Północna”), Twoja umowa zawarta jest z Dropbox International Unlimited Company, a jeśli mieszkasz w Ameryce Północnej, Twoja umowa zawarta jest z Dropbox, Inc. Nasza Polityka prywatności wyjaśnia, w jaki sposób są zbierane i wykorzystywane informacje, podczas gdy nasze Zasady dopuszczalnego użytkowania określają Twoje obowiązki podczas korzystania z naszych usług. <use2><pinc2>Przez korzystanie z naszych Usług zgadzasz się na przestrzeganie Warunków, naszej Polityki prywatności i Zasad dopuszczalnego użytkowania.</pinc2></use2> Jeśli korzystasz z naszych Usług na potrzeby organizacji, wyrażasz zgodę na niniejsze Warunki w imieniu tej organizacji.

Materiały Użytkownika i Pozwolenia
Podczas korzystania z naszych Usług dostarczasz nam takie rzeczy jak pliki, treści, wiadomości, kontakty itd. („Twoje materiały”). Twoje materiały należą do Ciebie. Niniejsze Warunki nie dają nam żadnych praw do Twoich materiałów z wyjątkiem ograniczonych praw, które pozwalają nam świadczyć Usługi.

Potrzebujemy Twojego pozwolenia, aby wykonywać takie czynności jak przechowywanie Twoich materiałów na naszych serwerach, tworzenie ich kopii zapasowych oraz udostępnianie ich, gdy nas o to poprosisz. Nasze Usługi zapewniają również takie funkcje jak miniatury zdjęć, podgląd dokumentów, komentowanie, łatwe sortowanie, edycja, udostępnianie i wyszukiwanie. Te i inne funkcje mogą wymagać, aby nasze systemy otrzymywały dostęp do Twoich materiałów, aby mogły je przechowywać i skanować. Dajesz nam pozwolenie na wykonywanie tych działań, a pozwolenie to rozciąga się na nasze podmioty stowarzyszone i zaufane strony trzecie, z którymi współpracujemy.

Udostępnianie Zawartości Użytkownika.
Nasze usługi pozwalają udostępniać Twoje materiały innym, więc musisz dokładnie przemyśleć, czym chcesz się dzielić.

Odpowiedzialność Użytkownika
Jesteś odpowiedzialny(a) za swoje zachowanie. Twoje materiały i Ty sam(a) musisz przestrzegać naszych Zasad dopuszczalnego użytkowania. Treści zawarte w Usługach mogą być chronione przez prawa własności intelektualnej innych osób. Nie kopiuj, nie przesyłaj, nie pobieraj ani nie udostępniaj treści, chyba że masz do tego prawo.

Mamy prawo sprawdzić Twoje zachowanie i Twoje treści pod kątem zgodności z naszymi Zasadami dopuszczalnego użytkowania. Mimo powyższego, nie mamy też obowiązku, aby to robić. Nie ponosimy odpowiedzialności za treści innych osób opublikowane i udostępnione za pośrednictwem Usług.

Pomóż nam w przekazywaniu Ci informacji i ochronie Twoich materiałów. Zabezpiecz swoje hasło do Usług i dbaj, aby informacje dotyczące Twojego konta były aktualne. Nie udostępniaj swoich poświadczeń do konta ani nie dawaj prawa dostępu do konta innym osobom.

Możesz korzystać z naszych Usług w sposób dozwolony przez obowiązujące prawo, w tym przepisy i regulacje dotyczące kontroli eksportu. Aby korzystać z naszych Usług musisz mieć co najmniej 13 lat, a w niektórych przypadkach nawet więcej. Jeśli mieszkasz we Francji, Niemczech lub Holandii, musisz mieć co najmniej 16 lat. Sprawdź miejscowe przepisy dotyczące wieku zgody cyfrowej. Jeśli nie spełniasz tych wymagań wiekowych, nie możesz korzystać z Usług.

Oprogramowanie
Niektóre z naszych Usług pozwalają na pobranie oprogramowania klienta („Oprogramowanie”), które może aktualizować się automatycznie. Tak długo jak przestrzegasz niniejszych Warunków, dajemy Ci ograniczoną, niewyłączną, niezbywalną, odwołalną licencję na używanie Oprogramowania jedynie w celu dostępu do Usługi. W stopniu, w jakim dowolny składnik Oprogramowania może być oferowany w ramach licencji open source, udostępnimy Ci tę licencję, a postanowienia tej licencji mogą wyraźnie zastąpić niektóre z tych warunków. Pod warunkiem, że następujące ograniczenia nie są zakazane przez prawo, użytkownik zgadza się nie poddawać inżynierii wstecznej lub dekompilować Usług, nie próbować tych działań ani nie pomagać nikomu w wykonaniu takiej czynności.

Usługi beta
Raz na jakiś czas publikujemy produkty i funkcje, które nadal testujemy i oceniamy. Niniejsze Usługi są oznaczone jako beta, podgląd, wczesny dostęp lub ewaluacja (lub przy pomocy słów lub zwrotów o zbliżonym znaczeniu) i mogą one nie być tak niezawodne jak pozostałe usługi Dropbox – co też prosimy wziąć pod uwagę.

Nasze materiały
Usługi są chronione prawami autorskimi, znakami towarowymi oraz innymi prawami USA oraz zagranicznymi. Warunki te nie dają Ci żadnych praw, tytułów lub udziałów w Usługach, cudzych treści zawartych w Usługach, znakach towarowych Dropbox, jego logo i innych cechach marki. Twoje opinie są mile widziane, ale pamiętaj, że możemy wykorzystać uwagi i sugestie bez żadnych zobowiązań wobec użytkownika.

Prawa autorskie
Szanujemy własność intelektualną innych i prosimy Cię o to samo. Reagujemy na zawiadomienia o domniemanym naruszeniu praw autorskich, jeśli są one zgodne z prawem. Takie zawiadomienia powinny być sporządzane w oparciu o naszą Politykę praw autorskich. <cr2><ter2>Zastrzegamy sobie prawo do usunięcia lub zablokowania treści przypuszczalnie naruszających prawa autorskie i zamknięcia kont osób, które wielokrotnie naruszyły te prawa.</ter2></cr2> Poniżej przedstawiamy dane naszego agenta wyznaczonego do przyjmowania zawiadomień o domniemanym naruszeniu praw autorskich do Usług:

Copyright Agent
Dropbox, Inc.
333 Brannan Street
San Francisco, CA 94107
copyright@dropbox.com

Konta płatne
Płatności. Można zwiększyć miejsce na dysku i dodać płatne funkcje do swojego konta (zmieniając swoje konto na „konto płatne”). Automatycznie obciążymy Cię, począwszy od daty przejścia na konto płatne i w dniu każdego okresowego odnowienia aż do daty anulowania. Jeśli korzystasz z taryfy rocznej, z rozsądnym wyprzedzeniem wyślemy Ci pocztą e-mail przypomnienie o zbliżającym się terminie odnowienia taryfy. Jesteś odpowiedzialny(a) za wszystkie należne podatki, a my naliczamy je, gdy jest to wymagane. W niektórych krajach istnieją obowiązkowe przepisy lokalne dotyczące prawa do anulowania, a niniejszy paragraf nie unieważnia tych praw.

Bez zwrotu kosztów. W dowolnym czasie możesz anulować konto płatne Dropbox. Koszty są zwracane tylko wówczas, gdy jest to wymagane przez prawo. Na przykład użytkownicy mieszkający w Unii Europejskiej mają prawo do anulowania subskrypcji konta płatnego w okresie 14 dni od założenia takiego konta, zmiany taryfy na konto płatne lub odnowienia takiego konta.

Zmiana taryfy na niższą. Twoje konto płatne będzie aktywne do czasu jego anulowania lub zamknięcia zgodnie z niniejszymi Warunkami. <ter2><ch2>Jeśli nie zapłacisz za konto płatne w terminie, zastrzegamy sobie prawo do zawieszenia go lub zmniejszenia poziomu przestrzeni dyskowej do rozmiaru, który przysługuje kontom bezpłatnym.</ch2></ter2>

Zmiany. <ch2>Możemy zmienić wysokość opłat, ale poinformujemy Cię z wyprzedzeniem o tych zmianach za pośrednictwem wiadomości wysłanej na adres e-mail powiązany z kontem.</ch2>

Zespoły Dropbox
Adres e-mail. Jeśli założysz konto Dropbox przy użyciu adresu e-mail dostarczonego przez Twoją organizację, organizacja ta może być w stanie zablokować korzystanie z Dropbox do momentu, aż przejdziesz na konto w zespole Dropbox (np. w ramach taryfy Dropbox Business lub Dropbox Enterprise) lub powiążesz konto Dropbox z osobistym adresem e-mail.

Korzystanie z zespołów Dropbox. Jeśli dołączysz do zespołu Dropbox, musisz z niego korzystać zgodnie z zasadami i polityką Twojej organizacji. Pamiętaj, że konta zespołów Dropbox podlegają kontroli organizacji. Administratorzy mogą mieć dostęp do informacji oraz mogą ujawniać, ograniczać lub usuwać informacje znajdujące się na koncie zespołu Dropbox. Mogą oni także ograniczyć lub odebrać dostęp do konta zespołu Dropbox. Po przekonwertowaniu istniejącego konta Dropbox na konto wchodzące w skład zespołu Dropbox administratorzy mogą uniemożliwić późniejsze oddzielenie Twojego konta od konta zespołu Dropbox.

Zakończenie korzystania z Usługi
Masz wolny wybór, aby przestać korzystać z naszych Usług w każdej chwili. <ter2>Zastrzegamy sobie prawo do zawieszenia lub zablokowania Twojego dostępu do Usług z zachowaniem powiadomienia, jeśli: (a) naruszysz niniejsze Warunki; (b) będziesz korzystać z Usług w sposób powodujący realne ryzyko poniesienia szkód lub strat przez nas albo innych użytkowników lub (c) nie mając konta płatnego, nie skorzystasz z naszych Usług nieprzerwanie przez 12 miesięcy.</ter2>

Wyślemy Ci powiadomienie z odpowiednim wyprzedzeniem na adres e-mail powiązany z Twoim kontem, umożliwiając zaniechanie działań, które doprowadziły do naszego kontaktu z Tobą, i dając możliwość wyeksportowania Twoich materiałów z naszych Usług. <ter2>Jeśli po takim powiadomieniu nie podejmiesz kroków, o które poprosiliśmy, zablokujemy lub zawiesimy Twój dostęp do usług.</ter2>

<ter2>Nie powiadomimy Cię przed zablokowaniem dostępu, jeśli: (a) w istotnym stopniu naruszysz niniejsze Warunki, (b) nałożyłoby to na nas zobowiązania prawne lub negatywnie wpłynęłoby to na naszą zdolność do świadczenia Usług innym użytkownikom lub (c) jest to prawnie zabronione.</ter2>

Zakończenie świadczenia Usług
<ter2>Możemy postanowić o zakończeniu świadczenia Usług w reakcji na nieprzewidziane okoliczności pozostające poza kontrolą Dropbox lub ze względu na konieczność spełnienia wymogu prawnego.</ter2> W takim przypadku powiadomimy Cię z odpowiednim wyprzedzeniem, aby umożliwić wyeksportowanie Twoich materiałów z naszych systemów. Jeśli zakończymy świadczenie Usług w ten sposób przed upływem jakiegokolwiek stałego lub minimalnego terminu, za który nam zapłaciłeś(aś), zwrócimy Ci część opłat, które zostały wpłacone z wyprzedzeniem, ale za które nie otrzymałeś(aś) Usług.

Usługi świadczone „takie, jakimi są”
Staramy się zapewnić najlepsze Usługi, ale są pewne rzeczy, których nie możemy zagwarantować. W PEŁNYM ZAKRESIE DOZWOLONYM PRZEZ PRAWO DROPBOX I JEGO PODMIOTY STOWARZYSZONE, DOSTAWCY I DYSTRYBUTORZY NIE UDZIELAJĄ ŻADNYCH GWARANCJI, WYRAŹNYCH ANI DOROZUMIANYCH, ODNOŚNIE DO ŚWIADCZONYCH USŁUG. USŁUGI SĄ ŚWIADCZONE „TAKIE, JAKIMI SĄ”. ZRZEKAMY SIĘ JAKICHKOLWIEK GWARANCJI WARTOŚCI HANDLOWEJ, PRZYDATNOŚCI DO OKREŚLONEGO CELU I NIENARUSZALNOŚCI. W niektórych krajach powyższe wyłączenia odpowiedzialności nie są dozwolone – w takim wypadku nie mają zastosowania.

Ograniczenie Odpowiedzialności
<ltd1>NIE WYKLUCZAMY ANI NIE OGRANICZAMY NASZEJ ODPOWIEDZIALNOŚCI W PRZYPADKACH, W KTÓRYCH BYŁOBY TO NIEZGODNE Z PRAWEM – OBEJMUJE TO ODPOWIEDZIALNOŚĆ ZA OSZUSTWO LUB ŚWIADOME WPROWADZENIE W BŁĄD PRZEZ DROPBOX LUB JEGO PODMIOTY STOWARZYSZONE PODCZAS ŚWIADCZENIA USŁUG.</ltd1> <ltd2>W KRAJACH, W KTÓRYCH PONIŻSZE RODZAJE WYKLUCZEŃ NIE SĄ DOZWOLONE, NASZA ODPOWIEDZIALNOŚĆ OGRANICZA SIĘ WYŁĄCZNIE DO STRAT I SZKÓD, KTÓRE SĄ DAJĄCYM SIĘ PRZEWIDZIEĆ WYNIKIEM NASZEGO POSTĘPOWANIA BEZ ZACHOWANIA UZASADNIONEJ OSTROŻNOŚCI I UMIEJĘTNOŚCI LUB NASZEGO NARUSZENIA UMOWY.</ltd2> <ltd1>NINIEJSZY PARAGRAF NIE WPŁYWA NA PRAWA KONSUMENCKIE, KTÓRYCH NIE MOŻNA SIĘ ZRZEC ANI OGRANICZYĆ JAKĄKOLWIEK UMOWĄ.</ltd1>

<ltd2>W KRAJACH, W KTÓRYCH SĄ DOZWOLONE WYKLUCZENIA LUB OGRANICZENIA ODPOWIEDZIALNOŚCI, DROPBOX, JEGO PODMIOTY STOWARZYSZONE, DOSTAWCY LUB DYSTRYBUTORZY NIE PONOSZĄ ODPOWIEDZIALNOŚCI ZA: i. JAKIEKOLWIEK STRATY POŚREDNIE, CELOWE, PRZYPADKOWE, PRZYKŁADOWE LUB WYNIKOWE ALBO ODSZKODOWANIA RETORSYJNE ANI ii. JAKĄKOLWIEK UTRATĘ MOŻLIWOŚCI UŻYTKOWANIA, DANYCH, ZAMÓWIEŃ LUB ZYSKÓW, NIEZALEŻNIE OD PODSTAWY PRAWNEJ.</ltd2>

<ltd2>TE WYKLUCZENIA LUB OGRANICZENIA OBOWIĄZUJĄ NIEZALEŻNIE OD TEGO, CZY DROPBOX LUB JEGO PODMIOTY STOWARZYSZONE ZOSTAŁY POWIADOMIONE O MOŻLIWOŚCI ZAISTNIENIA TAKICH STRAT.</ltd2>

<ltd2>JEŚLI KORZYSTASZ Z USŁUG DO CELÓW HANDLOWYCH, BIZNESOWYCH LUB ODSPRZEDAŻY, DROPBOX, JEGO PODMIOTY STOWARZYSZONE, DOSTAWCY ANI DYSTRYBUTORZY NIE ODPOWIADAJĄ PRZED TOBĄ ZA JAKĄKOLWIEK UTRATĘ ZYSKÓW, UTRATĘ ZAMÓWIEŃ, PRZERWY W DZIAŁALNOŚCI LUB UTRATĘ SZANS HANDLOWYCH.</ltd2> <ltd2>DROPBOX I JEGO PODMIOTY STOWARZYSZONE NIE ODPOWIADAJĄ ZA ZACHOWANIE – W INTERNECIE LUB POZA NIM – JAKIEGOKOLWIEK UŻYTKOWNIKA USŁUG.</ltd2>

<ltd2>POZA RODZAJAMI ODPOWIEDZIALNOŚCI, KTÓRYCH NIE MOŻNA OGRANICZYĆ W ŚWIETLE PRAWA (ZGODNIE Z OPISEM W TYM PUNKCIE), NASZA ODPOWIEDZIALNOŚĆ OGRANICZA SIĘ DO KWOTY 20 USD LUB 100% DOWOLNEJ KWOTY ZAPŁACONEJ PRZEZ CIEBIE W RAMACH OBECNEJ TARYFY USŁUGOWEJ DROPBOX, ZALEŻNIE OD TEGO, KTÓRA Z TYCH DWÓCH KWOT JEST WIĘKSZA.</ltd2>

Rozwiązywanie sporów
Spróbujmy najpierw dojść do porozumienia. Chcemy odnieść się do Twoich obaw bez konieczności podnoszenia sprawy na płaszczyźnie formalno-prawnej. Przed wniesieniem pozwu przeciwko Dropbox wyrażasz zgodę, aby spróbować rozwiązać spór w sposób nieformalny, kontaktując się z nami pod adresem: dispute-notice@dropbox.com. Postaramy się rozwiązać spór nieformalnie i drogą e-mailową. Jeśli spór nie zostanie rozstrzygnięty w ciągu 15 dni od daty złożenia wniosku, masz prawo wszcząć przeciwko Dropbox formalne postępowanie.

Forum sądowe sporów. <j3>Ty i Dropbox wyrażacie zgodę, że jakiekolwiek postępowanie sądowe w celu rozwiązania roszczenia dotyczącego niniejszych Warunków zostanie skierowane do federalnych lub stanowych sądów hrabstwa San Francisco w stanie Kalifornia, z zastrzeżeniem bezwzględnie obowiązujących przepisów arbitrażowych poniżej.</j3> <j3>Ty i Dropbox wyrażacie zgodę na poddanie się jurysdykcji osobowej i miejscowej takich sądów.</j3> <j1>Jeśli mieszkasz w kraju (np. w jednym z państw członkowskich Unii Europejskiej), którego przepisy przyznają konsumentom prawo rozstrzygania sporów przed sądem lokalnym, niniejszy paragraf nie wpływa na te wymogi.</j1>

JEŚLI JESTEŚ REZYDENTEM STANÓW ZJEDNOCZONYCH, DODATKOWO WYRAŻASZ ZGODĘ NA PODDANIU SIĘ OBOWIĄZKOWEMU ARBITRAŻOWI:
Zgoda obu stron na arbitraż. <a2>Ty i Dropbox zgadzacie się rozstrzygać wszelkie roszczenia związane z niniejszymi Warunkami lub Usługami w drodze ostatecznego i wiążącego arbitrażu prowadzonego przez jednego arbitra, z wyjątkiem poniższych przypadków określonych w sekcji Wyjątki od Umowy o arbitrażu.</a2> Obejmuje to spory wynikające i związane z interpretacją lub zastosowaniem niniejszej sekcji dotyczącej obowiązkowego arbitrażu, w tym jej wykonalności, odwołalności lub ważności.

Rezygnacja z arbitrażu. Możesz odrzucić niniejszą umowę dotyczącą arbitrażu, klikając tutaj i wysyłając formularz rezygnacji w ciągu 30 dni od pierwotnej rejestracji konta. Jeśli jednak zaakceptowałeś(aś) wcześniejszą wersję tych Warunków umożliwiającą zrezygnowanie z arbitrażu, w mocy pozostaje Twoja poprzednia decyzja o rezygnacji lub jej braku.

Procedury arbitrażowe. Amerykańskie Stowarzyszenie Arbitrażowe (AAA) będzie prowadziło procedurę arbitrażu na podstawie swoich reguł arbitrażu handlowego oraz procedur uzupełniających dotyczących sporów konsumenckich. Arbitraż będzie miał miejsce w hrabstwie Stanów Zjednoczonych, w którym mieszkasz lub pracujesz, w San Francisco (Kalifornia), lub w innym miejscu, na które się zgodzimy.

Opłaty wynikające z arbitrażu. Zasady AAA będą regulować wysokość wszystkich opłat arbitrażowych. Dropbox zapłaci wszelkie opłaty za indywidualny arbitraż w przypadku roszczeń mniejszych niż 75 000 USD. W przypadku otrzymania orzeczenia arbitrażowego, które jest korzystniejsze niż oferty, które złożyliśmy w celu zaspokojenia roszczenia, zapłacimy Ci 1000 USD dodatkowo do orzeczenia. Dropbox nie będzie dążyć do otrzymania zwrotu kosztów za swoich prawników, chyba że arbiter uzna, że ​​roszczenie jest niepoważne.

Wyjątki od Umowy o arbitrażu. Zarówno Ty, jak i Dropbox możecie dochodzić roszczeń (jeżeli się kwalifikują) w sądzie ds. drobnych roszczeń w hrabstwie San Francisco (Kalifornia) lub dowolnym hrabstwie Stanów Zjednoczonych, w którym mieszkasz lub pracujesz. Każda ze stron może wnieść pozew wyłącznie w sprawie zabezpieczenia roszczeń, aby powstrzymać nieuprawnione używanie lub nadużywanie Usług albo naruszenie własności intelektualnej (np. znaków towarowych, tajemnic handlowych, praw autorskich lub praw patentowych) bez wcześniejszego angażowania się w arbitraż lub nieformalną procedurę rozstrzygania sporów opisaną powyżej. <j3>Jeżeli umowa arbitrażowa nie ma zastosowania do Ciebie lub Twojego roszczenia, zgadzasz się na wyłączną jurysdykcję sądów stanowych i federalnych w San Francisco w stanie Kalifornia w celu rozstrzygnięcia Twojego roszczenia.</j3>

BRAK POZWÓW ZBIOROWYCH. Spory z nami możesz rozstrzygać tylko indywidualnie i nie możesz wnieść skargi jako powód lub członek grupy składającej pozew zbiorowy, skonsolidowany lub reprezentowany. Arbitraże zbiorowe, pozwy zbiorowe, działania prawnicze reprezentujące interes zbiorowy i konsolidacja z innymi arbitrażami są niedozwolone. Jeśli niniejszy punkt zostanie uznany za niemożliwy do wykonania, cała treść niniejszej sekcji dotyczącej obowiązkowego arbitrażu zostanie uznana za nieważną.

Prawo właściwe
<law2>Niniejsze Warunki będą podlegać prawu stanu Kalifornia z wyjątkiem występujących konfliktów prawnych.</law2> <law1>Jednak w niektórych krajach (w tym krajach należących do Unii Europejskiej) istnieją przepisy, zgodnie z którymi umowy muszą podlegać lokalnemu prawu obowiązującemu w kraju konsumenta.</law1> Niniejszy paragraf nie unieważnia tych przepisów.

Całość Umowy
Niniejsze Warunki stanowią całość porozumienia między Tobą a Dropbox w odniesieniu do przedmiotu Warunków i zastępują wszelkie uprzednie lub równoczesne porozumienia albo warunki mające zastosowanie do tego przedmiotu oraz mają przed nimi pierwszeństwo. Warunki te nie tworzą żadnych praw stanowiących korzyść osób trzecich.

Zrzeczenie się, klauzula salwatoryjna i cesja
Niemożność Dropbox do realizacji postanowienia nie jest rezygnacją z prawa do wykonania go później. Jeśli jakiekolwiek postanowienie okaże się niewykonalne, pozostałe postanowienia Warunków pozostaną w pełni skuteczne oraz zostanie określony wykonalny warunek zastępczy, który będzie możliwie najwierniej odzwierciedlał nasze intencje. Nie możesz przenosić żadnych praw wynikających z niniejszych Warunków, a wszelkie takie próby będą nieważne. Dropbox może przekazać swoje prawa do któregokolwiek ze swoich podmiotów stowarzyszonych lub spółek zależnych, lub do jakiegokolwiek następcy prawnego w działalności powiązanego z Usługą.

Zmiany
<ch2>Od czasu do czasu możemy aktualizować niniejsze Warunki, tak aby lepiej odzwierciedlały one: (a) zmiany przepisów, (b) nowe wymagania prawne lub (c) ulepszenia lub udoskonalenia wprowadzane w naszych Usługach.</ch2>

Jeśli jakakolwiek aktualizacja wpłynie na Twoje korzystanie z Usług lub Twoje prawa jako użytkownika Usług, powiadomimy Cię o tym przed wejściem aktualizacji w życie, wysyłając wiadomość na adres e-mail powiązany z Twoim kontem lub w drodze powiadomienia w ramach produktu. Takie zaktualizowane warunki wejdą w życie co najmniej 30 dni od daty naszego powiadomienia.

Jeśli nie zgadzasz się na nasze aktualizacje, prosimy o zamknięcie konta przed ich wejściem w życie. W przypadkach, w których będzie to stosowne, zaproponujemy Ci proporcjonalny zwrot kwot przedpłaconych za Usługi z uwzględnieniem daty zamknięcia konta. <use2>Kontynuacja korzystania z Usług po wejściu w życie aktualizacji jest równoznaczna z akceptacją nowych Warunków.</use2>
