Condizioni d'uso
In vigore a partire dal 5 febbraio 2020
Le presenti Condizioni d'uso (il presente “Accordo”) costituiscono un accordo legale tra l'utente (“Utente”) e Flo Health, Inc., società del Delaware (“Azienda”, oppure "noi"), per l’utilizzo dell’applicazione Flo Fem Ⓡ su dispositivi mobili, del sito web (flo.health e reg.flo.health), del sito web per i Corsi (courses.flo.health)(“Corsi”), dei server utilizzati dall’applicazione, dei file salvati su tali server e di tutti i relativi servizi, le funzionalità e i contenuti offerti dall’Azienda (definiti collettivamente come “App”). Il presente Accordo non è concluso con Apple, Inc., nessuna delle sue sussidiarie, Google, Inc., nessuna delle sue sussidiarie o qualsiasi altra entità eventualmente applicabile.

1. Accettazione dei termini

Si prega di leggere il presente Accordo con attenzione. <use2>Nel creare un account, nell'accedere all'App o nell'utilizzarla, si riconosce di accettare e acconsentire ad essere vincolati ai termini del presente Accordo.</use2> SE NON SI ACCONSENTE A TALI TERMINI, NON È POSSIBILE ACCEDERE ALL'APP O UTILIZZARLA.

<ch2>Ci riserviamo il diritto di modificare il presente Accordo quando necessario.</ch2> Invieremo una notifica via e-mail, mediante l’App, oppure presentando una nuova versione dell’Accordo per l'accettazione, in caso di modifiche che incideranno materialmente sui diritti dell'utente. <use2>L'uso continuato dell’App dopo la data di entrata in vigore di una versione aggiornata dell’Accordo implica l'accettazione dell’Accordo aggiornato.</use2>

2. Avvertenze sui servizi medici

L’AZIENDA NON È UN FORNITORE AUTORIZZATO DI SERVIZI MEDICI E L’APP NON HA LA FINALITÀ DI SOSTITUIRE UN PARERE O UNA DIAGNOSI MEDICA PROFESSIONALE, NÉ DI CURARE O GESTIRE ALCUNA PATOLOGIA O CONDIZIONE MEDICA, SVOLGERE LA FUNZIONE DI METODO PER IL CONTROLLO DELLE NASCITE O DI ANTICONCEZIONALE. SI PREGA DI CONSULTARE UN MEDICO PROFESSIONISTA O ALTRO OPERATORE SANITARIO QUALIFICATO PRIMA DI PRENDERE QUALSIASI DECISIONE O DI ASSUMERE QUALSIASI COMPORTAMENTO CHE POTREBBE INFLUENZARE LA PROPRIA SALUTE E SICUREZZA, OPPURE LA SALUTE E LA SICUREZZA DELLA PROPRIA FAMIGLIA O DEL FETO. NON IGNORARE MAI I CONSIGLI DEL PROPRIO MEDICO O NON TARDARE A CONSULTARLO RIGUARDO A LETTURE INERENTI A QUESTA APP. CONSULTARE SEMPRE UN OPERATORE SANITARIO IN CASO DI DOMANDE O DUBBI CIRCA LA PROPRIA SALUTE, UNA CONDIZIONE MEDICA OPPURE RELATIVAMENTE A CAMBIAMENTI DI UNA CONDIZIONE MEDICA O DEL PROPRIO STATO DI SALUTE. SE SI PENSA DI AVER BISOGNO DI UN TRATTAMENTO MEDICO DI EMERGENZA, CONTATTARE IL 112 OPPURE RECARSI AL PRONTO SOCCORSO PIÙ VICINO.

<ltd2>DECLINIAMO OGNI RESPONSABILITÀ PER QUALSIASI ERRORE O OMISSIONE, O PER IMPRECISIONI TECNICHE NON INTENZIONALI, ERRORI TIPOGRAFICI NEI CONTENUTI FORNITI, NONCHÉ VIOLAZIONI DI NORME ETICHE O MORALI SEGUITE NELLA COMUNITÀ DELL'UTENTE IN RELAZIONE ALL'EDUCAZIONE SESSUALE E AI CONTENUTI CORRELATI.</ltd2>

3. Registrazione e idoneità

Per utilizzare l’App, potrebbe essere richiesto di creare o aggiornare un account (“Account”) e di fornire determinate informazioni personali, che potrebbero includere il proprio nome, il sesso, la data di nascita e l'indirizzo e-mail. Queste informazioni saranno custodite e utilizzate conformemente alla nostra Informativa sulla privacy, che può essere consultata su flo.health/it/informativa-sulla-privacy?locale=it (“Informativa sulla privacy”). Si presta il proprio consenso a fornire informazioni accurate e complete all'Azienda e ad aggiornare tali informazioni prontamente in caso di eventuali variazioni.

Per creare un Account e accedere all’App, si deve aver compiuto almeno 13 anni (16 anni nell'Unione Europea) e la fruizione dell'App non deve essere stata vietata all'utente ai sensi delle norme vigenti.

Se l'utente ha un’età inferiore ai 18 anni, i genitori o il tutore legale devono visionare e accettare i termini del presente Accordo, e utilizzando l’App viene confermato che i genitori o il tutore legale del minore hanno preso visione e accettato il presente Accordo. Ci riserviamo il diritto di limitare a nostra sola discrezione la disponibilità di determinati contenuti dell’App a persone di età inferiore ai 18 anni.

4. Utilizzo dell’App

Tutti i contenuti inviati mediante l’App sono regolamentati dall’Informativa sulla privacy dell'Azienda flo.health/it/informativa-sulla-privacy?locale=it. Le presenti Condizioni d'uso prevalgono in tutti i casi di conflitto tra il presente Accordo e l’Informativa sulla privacy dell’Azienda. Se l'utente invia una domanda o una risposta, verrà ritenuto l'unico responsabile di tali comunicazioni, delle conseguenze del loro invio e di ogni azione presa in seguito a qualunque comunicazione trovata nelle aree pubbliche. <ltd2>L’Azienda e i suoi licenziatari non sono responsabili delle conseguenze di qualsiasi comunicazione disponibile nelle aree pubbliche.</ltd2> Nei casi in cui l'utente avverta una minaccia nei propri confronti o ritenga che una terza persona sia in pericolo, egli dovrebbe provvedere a contattare immediatamente la polizia locale. Se si pensa di aver bisogno di assistenza medica di emergenza, contattare immediatamente il proprio medico curante o il 112. Utilizzando la presente App, l'utente presta il suo consenso a non utilizzare l’App per finalità proibite dal presente Accordo. L'utente è responsabile per ogni attività intrapresa in relazione all’App e deve rispettare tutte le leggi e i regolamenti locali, provinciali, nazionali e internazionali, nonché tutti i codici di regolamentazione applicabili. L'utente accetta che ciascuna delle azioni seguenti costituisca una violazione materiale del presente Accordo e accetta di ASTENERSI DA:

a. rivendere, affittare, concedere in leasing, prestare, concedere mediante accordi di sub-licenza, distribuire o trasferire in qualsiasi altro modo i diritti spettanti all’App;

b. modificare, decodificare, decompilare o disassemblare l’App;

c. copiare, adattare, alterare, modificare, tradurre o creare opere derivative dell’App senza autorizzazione scritta dell’Azienda;

d. consentire l’uso dell’App a terze persone mediante modalità che includono (ma non solo) un uso condiviso mediante connessione di rete, fatto salvo l’utilizzo conforme ai termini del presente Accordo;

e. aggirare o disabilitare qualsiasi caratteristica tecnologica o misura dell’App finalizzata alla tutela dei diritti di proprietà intellettuale;

f. utilizzare l'App nel tentativo di eludere, o in combinazione con qualsiasi dispositivo, programma o servizio progettato per eludere, le misure tecnologiche utilizzate per controllare l'accesso a, o i diritti su, un file di contenuto o altra opera protetta dalle leggi sul copyright di qualsiasi giurisdizione;

g. utilizzare l'App o accedervi per compilare dati in modo tale che siano utilizzati o utilizzabili da prodotti o servizi concorrenti;

h. utilizzare il proprio Account per pubblicizzare, richiedere o trasmettere qualsiasi pubblicità commerciale, incluse catene di Sant’Antonio, e-mail spazzatura o messaggi inviati ripetutamente a chiunque;

i. utilizzare il proprio Account per attuare una qualsiasi condotta illegale;

j. caricare materiali per trasmettere una qualsiasi comunicazione che trasgredisca o violi i diritti delle parti, quali esse siano;

k. caricare media di qualsiasi tipo che contengano espressioni di odio, abuso, immagini o condotte offensive, oscene, pornografiche, sessualmente esplicite o ogni tipo di contenuto che potrebbe dare origine a responsabilità civile o penale ai sensi delle leggi e dei regolamenti vigenti, o che comunque siano in conflitto con il presente Accordo e l’Informativa sulla privacy dell'Azienda; o

l. caricare qualsiasi tipo di materiale che contenga virus informatici oppure codici, file o programmi progettati per interrompere, distruggere o limitare la funzionalità di qualsiasi computer o di questo sito web.

<ter2>Ogni utilizzo proibito dell’App avrà come conseguenza la revoca immediata della licenza d’uso della presente App.</ter2>

5. Privacy dei minori e restrizioni d'età

Ci impegniamo a tutelare la privacy dei minori. 

Si deve essere consapevoli del fatto che la presente App non intende, né è stata progettata per, attrarre bambini di età inferiore ai 13 anni. Noi non raccogliamo informazioni personali da persone che sappiamo avere effettivamente meno di 13 anni.

Se si risiede nell’Unione Europea, per utilizzare quest’App si deve aver compiuto almeno 16 anni. Nella misura proibita dalla normativa vigente, non permettiamo l’utilizzo della presente App da parte di residenti nell’Unione Europea che abbiano un'età inferiore ai 16 anni. 

Si deve aver compiuto almeno 18 anni per l'utilizzo di alcune funzionalità dell'App (ad esempio, alcuni corsi, contenuti o temi di discussione nelle Chat segrete). 

Se si è a conoscenza di una persona che non rispetti tali limitazioni, chiediamo di essere contattati su support@flo.health: prenderemo misure per eliminarne o revocarne l'account.

6. Controllo delle sanzioni economiche e delle esportazioni

Il software che supporta l'App potrebbe essere soggetto alle leggi e ai regolamenti statunitensi in materia di esportazione e riesportazione, inclusi i regolamenti sull'amministrazione delle esportazioni ("EAR"), garantiti dal Dipartimento del Commercio degli Stati Uniti, le sanzioni commerciali ed economiche, gestite dall'OFAC, e il Regolamento sul traffico internazionale di armi ("ITAR"), gestito dal Dipartimento di Stato. L'utente dichiara e garantisce di non essere (1) in alcun paese o regione soggetto a un embargo governativo degli Stati Uniti e (2) di non appartenere ad alcuna Categoria Respinta, come specificato nelle normative sopra elencate.

L'utente accetta di rispettare tutte le leggi e i regolamenti sulle esportazioni statunitensi e straniere per garantire che né l'App né i dati tecnici ad essa correlati né, tantomeno, alcun prodotto diretto, siano esportati o riesportati direttamente o indirettamente in maniera illegale o utilizzati per scopi vietati da tali leggi e regolamenti.

7. Licenza limitata dell'App

Concediamo all'utente una licenza personale, globale, revocabile, non-trasferibile e non-esclusiva all’accesso e all’utilizzo dell’App per scopi personali e non commerciali, ai sensi dei termini del presente Accordo.

Ogni diritto, titolo e interesse nella o verso l’App non esplicitamente concesso mediante il presente Accordo è riservato all’Azienda. Se si desidera utilizzare il software, il titolo, il nome commerciale, il marchio di fabbrica, il marchio di servizio, il logo, il nome di dominio e/o ogni altro segno identificativo dell'Azienda con caratteristiche distintive del brand o qualsiasi altro contenuto di proprietà dell'Azienda, si deve ottenere un’autorizzazione scritta da parte di quest'ultima. Le richieste per ottenere tale autorizzazione possono essere inviate a support@flo.health.

A scanso di qualsiasi dubbio, l'Azienda detiene i diritti su tutti i testi, le immagini, le foto, gli audio, i video, i dati sulla posizione e tutte le altre forme di dati o comunicazioni che essa crea e rende disponibili in relazione all'App, inclusi (ma non solo) interfacce, funzionalità interattive, grafica, design, compilazione di Contenuti utente e compilazione di valutazioni aggregate delle recensioni degli utenti, nonché tutti gli altri elementi e componenti dell'App, esclusi i Contenuti utente (come definito di seguito). Ad eccezione di quanto espressamente ed inequivocabilmente fornito nel presente documento, non concediamo alcun diritto esplicito o implicito e tutti i diritti sull'App e verso quest'ultima, nonché i contenuti dell'Azienda, ci appartengono.

8. Licenza per Contenuti utente

L'App consente di inserire note personali, condividere le proprie storie, pubblicare o caricare contenuti, inviarli (anche ad aree pubbliche come le Chat segrete) e registrare determinate informazioni nell'App ("Contenuti utente"). L'utente mantiene tutti i diritti sui Contenuti utente che vorrà pubblicare, condividere o registrare sull’App.

Fornendo i propri Contenuti utente all’App, (a) si concede all’Azienda una licenza non-esclusiva, trasferibile, subappaltabile, globale, esente dal pagamento dei diritti d’autore per usare, copiare, sfruttare, modificare, mostrare e riprodurre in pubblico i propri Contenuti utente, creare lavori che ne derivino oppure includerli in altri lavori già esistenti, nonché modificarli, cambiare formato e distribuirli in connessione alla fornitura e al funzionamento dell’App e ai servizi correlati e/o per gli scopi promozionali dell’Azienda (ad esempio, riprodurli sul nostro sito, all'interno dell'App, sui social media, in qualsiasi sito o piattaforma in rete che potremmo ritenere questa appropriata), conformemente all’Informativa sulla privacy; e (b) si presta il proprio consenso a indennizzare l’Azienda e ogni suo affiliato, nonché i suoi direttori, funzionari e impiegati, e a sollevarli da ogni pretesa e costo, incluse le spese processuali, imputabili al contenuto media e/o alla mancata osservazione dei termini del presente Accordo.

<cr3>L'Azienda si riserva il diritto di controllare tutti i Contenuti utente prima del loro invio al sito e di rimuovere qualsiasi contenuto per qualsiasi motivo, in qualsiasi momento, senza alcun preavviso e a sua sola discrezione.</cr3>

9. Utilizzo a proprio rischio

Il nostro scopo è fare in modo di rendere determinate informazioni riguardanti la salute operativamente più accessibili ed utili per l'utente. Tuttavia, l'App non può garantire e non garantisce miglioramenti dello stato di salute o esiti a quest'ultimo collegati. L'utilizzo dell’App e di ogni informazione, previsione o suggerimento forniti dall’App ha luogo a proprio unico rischio. Non facciamo alcuna dichiarazione, né forniamo alcuna garanzia sull’accuratezza dei dati, delle informazioni, delle stime e delle previsioni che potremmo fornire mediante l’App e l'utente accetta e conferma di aver compreso che l’App non ha la finalità di corrispondere o di raggiungere il medesimo scopo di un dispositivo medico o scientifico.

10. Esclusione di responsabilità in relazione ai minori

LE INFORMAZIONI FORNITE MEDIANTE L’APP NON INCITANO, INDUCONO O PROMUOVONO QUALSIASI ATTO O ATTIVITÀ SESSUALE TRA MINORI, NÉ RIVOLGONO I CONTENUTI DELLE COMUNICAZIONI AD ALCUNA PERSONA IN PARTICOLARE. TUTTE LE INFORMAZIONI FORNITE DALL’APP HANNO ESCLUSIVAMENTE FINALITÀ EDUCATIVE GENERALI.

Esaminiamo con cura tutti i materiali che, tramite l’App, rendiamo accessibili a persone di età compresa tra i 13 e i 17 anni per evitare qualsiasi contenuto inappropriato o dannoso. Comprendiamo pienamente che le norme morali ed etiche che regolamentano quali informazioni sulla sessualità siano appropriate per i minori potrebbero cambiare da nazione a nazione.

Non intendiamo pubblicare né pubblichiamo contenuti sessualmente espliciti o contenuti che potrebbero in qualche modo essere dannosi ai minori o ai giovani ai sensi delle leggi vigenti. Facciamo ogni ragionevole sforzo per garantire che tutti i materiali da noi forniti sull'App siano basati esclusivamente su fatti e siano scientificamente accurati.

Si deve essere consapevoli del fatto che le opinioni etiche individuali su ciò che sia offensivo o dannoso per i minori possono differire dai requisiti effettivamente stabiliti per i contenuti che potrebbero essere resi disponibili ai minori ai sensi della legge applicabile. 

11. Abbonamenti

Abbonamento a Flo Premium. L’applicazione mobile offre l'abbonamento Premium: quest'ultimo consente l’accesso a funzionalità aggiuntive quali la previsione del ciclo mestruale migliorata da algoritmi di scienza dei dati, informazioni personalizzate basate sulla sintomatologia e sulla fase del ciclo dell'utente, strumenti per individuare ricorrenze fisiche ed emotive, nonché rapporti completi sulla salute che potranno essere presentati al proprio medico curante. Alcuni dei nostri abbonamenti includono un periodo di prova gratuito durante il quale è possibile provare l’applicazione mobile a costo zero. L’abbonamento in prova gratuita si rinnoverà in automatico in un abbonamento a pagamento alla fine del periodo di prova gratuita. Per annullare un abbonamento a pagamento prima dell’inizio dell’addebito sul prorpio metodo di pagamento, è necessario annullarlo prima della fine della prova gratuita.

Mettiamo a disposizione abbonamenti mensili e annuali. Il costo degli abbonamenti sarà addebitato sulla carta di debito/credito dell'utente mediante il proprio Account iTunes o Google Play dopo che avrà scelto uno dei nostri abbonamenti e confermato l’acquisto. Gli abbonamenti a pagamento si rinnoveranno in automatico, a meno che l’opzione per il rinnovo automatico non sia disattivata sino a cancellazione nella sezione Gestione abbonamenti delle impostazioni del proprio account. Invieremo una notifica all'utente in caso di eventuali aumenti del prezzo dell’abbonamento e, se necessario, chiederemo il consenso dell'utente per continuare. L'addebito avverrà entro 24 ore dall’inizio del periodo di abbonamento a pagamento più recente.

Corsi. Offriamo, per i Corsi, opzioni di abbonamento per un mese, tre mesi e un anno. Il costo degli abbonamenti sarà addebitato sulla carta di debito/credito dell'utente mediante Stripe, una piattaforma di pagamento di Stripe, Inc. dopo che egli avrà scelto una delle nostre opzioni di abbonamento e confermato l’acquisto. L'utente comprende e accetta espressamente che tutti i pagamenti e le transazioni monetarie sono gestiti da Stripe. Non è consentito utilizzare, tramite Stripe e/o il proprio account, carte di credito rubate o carte di credito non autorizzate. Gli abbonamenti a pagamento si rinnovano automaticamente, a meno che non si preferisca disattivare il rinnovo automatico sino a cancellazione contattando il nostro team di supporto support@flo.health. Invieremo una notifica all'utente in caso di eventuali aumenti del prezzo dell’abbonamento e, se necessario, chiederemo il consenso dell'utente per continuare. Per richiedere un rimborso o per qualsiasi altro problema relativo ai pagamenti connessi ai Corsi, contattare il nostro team di supporto support@flo.health. 

Abbonamento Flo Premium + Telehealth. L'applicazione mobile offre l'abbonamento Premium + Telehealth solo agli utenti statunitensi. L'abbonamento Premium + Telehealth è soggetto a Termini e condizioni dedicati. Si prega di leggerli attentamente prima di acquistare tale abbonamento.

12. Chat segrete 

Le Chat segrete di Flo (Chat segrete) sono una funzionalità speciale dell'App che permette agli utenti di comunicare tra loro su una gamma di temi differenti riguardanti la salute e il benessere femminile. Tutti i commenti degli utenti nelle Chat segrete sono postati anonimamente. Se il proprio account viene cancellato, i commenti ad esso relativi rimarranno visibili agli altri utenti delle Chat segrete.

In quanto utente delle Chat segrete, non si deve in alcun modo:

Postare frasi o commenti scortesi, molesti, infamanti, provocatori, discriminatori, intolleranti, religiosi, razzisti, politici, omofobi od offensivi;
Pubblicare immagini oltraggiose, offensive, oscene, pornografiche, che violano la legge, sessualmente esplicite o qualsiasi altro materiale (compresi i link a tali materiali) vietato dalla legge o dai regolamenti vigenti o che potrebbe essere in conflitto con il presente Accordo;
Fornire qualunque tipo di consiglio medico o dichiarare di essere un operatore sanitario;
Pubblicizzare prodotti o servizi.
Commettere altre azioni vietate, come definito nelle Regole delle Chat segrete. 
<cr3><ch2>A nostra esclusiva discrezione, ci riserviamo il diritto di:

Eliminare commenti o contenuti inappropriati o irrilevanti;
Cancellare o modificare commenti contenenti dati personali, come nome, indirizzo o e-mail;
Limitare o vietare l'accesso alle Chat segrete in qualsiasi momento e senza preavviso, se riteniamo che i contenuti in esse pubblicati o l'uso fattone violino il presente Accordo;
Usare, copiare, modificare, riorganizzare, spostare, cambiare, mostrare pubblicamente, condurre pubblicamente e distribuire discussioni, commenti e materiali;
Bloccare i commenti dell'utente per qualsiasi motivo o moderarli come riteniamo opportuno;
Disattivare le Chat segrete in qualsiasi momento senza notifiche preliminari.</ch2></cr3>

Le informazioni pubblicate nelle Chat segrete non sono da considerarsi consigli, prescrizioni mediche o suggerimenti terapeutici. In caso di dubbi sulla propria salute, consultare un operatore sanitario certificato. Si prega di tenere presente che i nostri utenti non sono operatori sanitari e i loro consigli possono non solo essere imprecisi, ma anche dannosi per la propria salute e il proprio benessere. 

Si legga di più sulle regole applicabili al modello di comunicazione osservato nelle Chat segrete, nelle Regole delle Chat segrete. Le Regole delle Chat segrete sono parte integrante dell'Accordo. Accettando l'Accordo, si accettano anche le Regole delle Chat segrete.

<ltd2>NELLA MISURA MASSIMA CONSENTITA DALLA LEGGE VIGENTE (INCLUSO, MA NON SOLO, IL COMMUNICATIONS DECENCY ACT DEL 1996), L'AZIENDA DECLINA OGNI RESPONSABILITÀ PER QUALSIASI CONSEGUENZA DIRETTA O INDIRETTA DERIVANTE DA INFORMAZIONI, LINK E MATERIALI INVIATI DAGLI UTENTI, QUALSIASI AZIONE O INAZIONE DEGLI UTENTI, VIOLAZIONI DI QUALSIASI LEGGE E REGOLAMENTO VIGENTE.</ltd2>

13. Password

L'utente è l'unica persona responsabile per l'adozione di ogni misura necessaria a far sì che nessuna persona non autorizzata abbia accesso alle proprie password o al proprio account dell’App. È unica responsabilità dell'utente (1) controllare la diffusione e l’uso del nome utilizzato per l’iscrizione, del nome utente e delle password relative; (2) autorizzare, monitorare e controllare l’accesso e l’uso del proprio account e della propria password di accesso all’App; (3) informare senza indugio l'Azienda ove l'utente creda che il proprio account o la propria password siano state compromesse, o ritenga di dover disabilitare la password per qualsiasi altro motivo. Inviare un'e-mail a support@flo.health. L'utente concede all’Azienda, e a tutte le altre persone fisiche o giuridiche coinvolte nel funzionamento dell’App, il diritto di trasmettere, monitorare, accedere, custodire e usare le proprie informazioni collegate al funzionamento dell’App. <ltd2>L’Azienda non può né si assume alcuna responsabilità o obbligo per qualsiasi informazione inviata dall'utente, come anche per l’uso o l’abuso, da parte dell'utente o di terze parti, di informazioni trasmesse o ricevute mediante l’App.</ltd2>

14. Esclusione di garanzia

L’Azienda controlla e gestisce l’App da varie località e non garantisce l’appropriatezza o la disponibilità dell’App in ogni località. L’App o alcune delle sue funzionalità potrebbero non essere disponibili nella propria località o potrebbero cambiare in base ad essa.

L’APP È FORNITA “COSÌ COM’È”, “COME DISPONIBILE”, ED È FORNITA SENZA ALCUNA DICHIARAZIONE O GARANZIA DI QUALSIASI TIPO, ESPRESSA O IMPLICITA, INCLUDENDO (MA NON SOLO) GARANZIE IMPLICITE DI DIRITTI, NON-VIOLAZIONE, COMMERCIABILITÀ E COMPATIBILITÀ CON SCOPI PARTICOLARI, NONCHÉ GARANZIE IMPLICITE IN QUALSIASI FASE DI ESECUZIONE O USO COMMERCIALE –TUTTE ESPRESSAMENTE ESCLUSE, FATTE SALVE LE VIGENTI NORME DI LEGGE. 

L'AZIENDA E I SUOI DIRETTORI, IMPIEGATI, AGENTI, RAPPRESENTANTI, FORNITORI, PARTNER E CREATORI DI CONTENUTI NON GARANTISCONO: (A) LA SICUREZZA O LA DISPONIBILITÀ DELL’APP IN TEMPI O LOCALITÀ SPECIFICI; (B) LA CORREZIONE DI DIFETTI O ERRORI; (C) L’ASSENZA DI VIRUS O ALTRE COMPONENTI DANNOSE SU QUALSIASI CONTENUTO O SOFTWARE DISPONIBILE SU O MEDIANTE L’APP; O (D) LA RISPONDENZA DEI RISULTATI DELL'UTILIZZO DELL'APP AI REQUISITI DELL'UTENTE. L'USO CHE VIENE FATTO DELL'APP È UNICAMENTE A RISCHIO DELL'UTENTE; OPPURE (E) L'ACCURATEZZA, L'AFFIDABILITÀ O LA COMPLETEZZA DEI CONTENUTI, DEI TESTI, DELLE IMMAGINI, DEL SOFTWARE, DEI MATERIALI GRAFICI O LE COMUNICAZIONI FORNITE DA TERZE PARTI SU O ATTRAVERSO L'APP, INCLUSE LE CHAT SEGRETE. ALCUNI STATI / PAESI NON CONSENTONO LIMITAZIONI DELLA RESPONSABILITÀ SULLE GARANZIE IMPLICITE, QUINDI LE LIMITAZIONI DI CUI SOPRA POTREBBERO NON ESSERE APPLICABILI.

15. Limitazione di responsabilità

<ltd2>IN NESSUN CASO L’AZIENDA, I SUOI FUNZIONARI, DIRETTORI, AGENTI, AFFILIATI, IMPIEGATI, PUBBLICITARI O FORNITORI DI DATI SONO RESPONSABILI PER DANNI INDIRETTI, SPECIALI, INCIDENTALI, CONSEQUENZIALI O PUNITIVI (INCLUSI, MA NON SOLO, PERDITA D’USO, PERDITA DI PROFITTI O PERDITA DI DATI) SIA IN UN’AZIONE CONTRATTUALE CHE IN SEDE DI ILLECITO CIVILE (INCLUSA, MA NON SOLO, NEGLIGENZA), IN SEDE PATRIMONIALE O IN ALTRA SEDE, SORTI O COLLEGATI IN QUALSIASI MODO ALL’USO DI QUEST’APP.</ltd2> <ltd2>IN NESSUN CASO LA RESPONSABILITÀ TOTALE DELL’AZIENDA SORTA DA O IN COLLEGAMENTO AI PRESENTI TERMINI O DERIVANTE DALL’USO O DALL’IMPOSSIBILITÀ DI USARE L’APP POTRÀ SUPERARE LE SOMME DA PAGATE ALL’AZIENDA PER L’UTILIZZO DELL’APP, OVVERO CENTO DOLLARI (100$) SE NON SI HA ALCUN OBBLIGO DI PAGAMENTO NEI CONFRONTI DELL’AZIENDA, OVE PERTINENTE.</ltd2> ALCUNI ORDINAMENTI NON PERMETTONO L’ESCLUSIONE O LA LIMITAZIONE DELLA RESPONSABILITÀ, QUINDI LE LIMITAZIONI DI CUI SOPRA POTREBBERO NON ESSERE APPLICABILI. <ltd3>L’AZIENDA E OGNI PARTE TERZA MENZIONATA NELL’APP NON SONO RESPONSABILI PER ALCUNA LESIONE PERSONALE, INCLUSA LA MORTE, CAUSATA DALL'USO O ABUSO DELL’APP.</ltd3>

16. Uso di dispositivi mobili

Si noti che utilizzando l’App mediante dispositivo mobile si applicano i normali costi e tariffe della compagnia telefonica utilizzata, relativamente ai messaggi di testo e all’uso della rete dati.

17. Servizi di terze parti

L’App potrebbe dare accesso a link di siti web, app o altri prodotti o servizi di terze parti (“Servizi di terze parti”).

L’Azienda non controlla in alcun modo i Servizi di terze parti e, conformemente a ciò, non si assume alcuna responsabilità associata ai Servizi di terze parti. È necessario prendere misure adeguate per determinare se l’accesso ai Servizi di terze parti sia appropriato, inclusa la protezione delle proprie informazioni personali e della propria privacy durante l’utilizzo di tali Servizi di terze parti e nell'osservazione degli accordi ad essi correlati.

18. Il feedback utente

Il feedback dell'utente relativo all'App è importante per noi. A meno che non sia espressamente dichiarato altrimenti, ogni comunicazione inviata o pubblicata dall'utente negli store dell'app sarà considerata inviata su base non confidenziale. L'utente accetta la nostra decisione di pubblicare tali contenuti a nostra completa discrezione. L'utente accetta di autorizzare il nostro uso di tali contenuti a titolo gratuito, la loro revisione, modifica o aggiustamento e cambiamento contestuale, o qualsiasi altro cambiamento che noi riteniamo appropriato.

19. Diritti di attuazione

Non siamo obbligati a monitorare l'accesso all'App o il suo uso. Tuttavia, ci riserviamo il diritto di agire in tal senso ai fini della gestione e della manutenzione dell'App e per assicurarci il rispetto del presente Accordo, nonché l'osservazione dei requisisti legali applicabili, da parte dell'utente. Potremmo comunicare condotte illegali alle autorità di pubblica sicurezza e in ottemperanza ad un valido processo di legge, potremmo collaborare con le autorità di pubblica sicurezza durante il perseguimento penale degli utenti responsabili di violazioni della legge. <cr2>Ci riserviamo il diritto (ma non ne abbiamo alcun obbligo) di rimuovere o disattivare qualsiasi contenuto pubblicato sull’App o qualsiasi accesso all’App in qualsiasi momento e senza preavviso, se determiniamo a nostra sola discrezione che i contenuti dell'utente o l’uso dell’App siano discutibili o violino il presente Accordo.</cr2>

<ltd2>L’Azienda non ha alcun obbligo o alcuna responsabilità verso gli utenti dell’App o qualsiasi altra persona o entità per l’esecuzione o la mancata esecuzione delle suddette attività.</ltd2>

20. Modifiche all'App

<ch2>Cambiamenti, espansioni e miglioramenti all’App hanno luogo periodicamente e senza alcun preavviso.</ch2> <ch2>Potremmo inoltre, in qualsiasi momento, porre fine al funzionamento totale o parziale dell’App o disattivare alcune delle sue funzionalità.</ch2> L'utilizzo dell’App non dà diritto alla fornitura o alla disponibilità continuativa dell’App. <ch2><ltd2>Ogni modifica o eliminazione all’App o di funzionalità specifiche avverrà a nostra sola e assoluta discrezione, senza alcun obbligo o responsabilità nei confronti dell'utente.</ltd2></ch2>

21. Indennizzo

Si presta il proprio consenso a difendere, risarcire e considerare l’Azienda, i suoi funzionari, direttori, impiegati, agenti, licenziatari e fornitori immuni da e contro ogni pretesa, azione o richiesta, responsabilità o accordo inclusi, senza limitazioni, ogni ragionevole e legale spesa contabile che risulti da, o che si presuma risultare da, ogni violazione dell'utente stesso al presente Accordo.

22. Varie

<law2>Ogni controversia derivante da questo Accordo verrà regolata dalla legislazione dello Stato della California, indipendentemente dalle disposizioni sul conflitto giuridico.</law2> <j3>LA GIURISDIZIONE UNICA ED ESCLUSIVA PER QUALSIASI AZIONE O PROCEDIMENTO DERIVANTI DA O CORRELATI AL PRESENTE ACCORDO DEVE ESSERE IN UNO STATO O CORTE FEDERALE APPROPRIATI, SITUATI NELLA CONTEA DI SAN FRANCISCO, STATO DELLA CALIFORNIA, E LE PARTI RINUNCIANO IN MANIERA INCONDIZIONATA AI PROPRI RISPETTIVI DIRITTI AD UN PROCESSO CON GIURIA.</j3>

Qualsiasi azione che l'utente potrebbe intraprendere riguardo al proprio uso dell’App deve essere avviata entro un (1) anno dall’inizio della pretesa o dell’azione.

Se per qualsiasi motivo un tribunale competente ritiene che una qualsiasi clausola del presente Accordo o una qualsiasi sua parte non sia applicabile, la suddetta disposizione sarà applicata nel più ampio ambito possibile in modo da porre in essere le intenzioni del presente Accordo; la parte restante del presente Accordo continuerà ad essere pienamente valida ed efficace. Una versione stampata del presente Accordo sarà ammissibile in ogni procedimento giudiziario o amministrativo.

Nessuna rinunzia dell’Azienda a qualsiasi termine o condizione definiti nel presente Accordo dovrà essere considerata come una rinunzia ulteriore o continuativa a qualsiasi altro termine o condizione, e ogni incapacità dell’Azienda di asserire un diritto o una clausola ai sensi del presente Accordo non costituirà una rinunzia a tale diritto o clausola. Se una qualsiasi clausola del presente Accordo è giudicata non valida, illegale o non applicabile, per qualsiasi motivo, da un tribunale o da qualsiasi altro organo di giudizio nel foro competente, tale clausola sarà eliminata o limitata al suo ambito minimo, in modo che le restanti clausole del presente Accordo continuino ad essere pienamente valide ed efficaci.

Alla scadenza, tutte le clausole del presente Accordo che, per loro natura, devono sopravvivere alla scadenza, resteranno in vigore, incluse, ma non solo, le clausole sulla proprietà, le limitazioni di garanzia e le limitazioni di responsabilità.

Ogni contesa tra le parti collegata al presente Accordo sarà oggetto di procedimenti individuali e le parti non si assoceranno né condurranno una class action per alcuna contesa, fatto salvo quanto precedentemente concordato per iscritto dalle parti.

<ch2><ter3>Potremmo negare il servizio, chiudere Account e modificare i requisiti di idoneità in qualsiasi momento.</ter3></ch2>

23. Avvisi e procedure di rimozione

Se si ritiene che i materiali accessibili da o mediante la nostra App violino il proprio diritto al copyright, si può richiederne la rimozione (o il loro accesso) da questa App, contattando l’Azienda e fornendo le seguenti informazioni:

а. Identificazione dell’opera protetta da copyright, oggetto di presunta violazione. Si prega di descrivere l’opera e, ove possibile, includere una copia o la posizione (ad es. una pagina dell’App) di una versione autorizzata.

b. Identificazione del materiale che dà luogo alla presunta violazione e sua posizione. Si prega di descrivere il materiale e di fornire l’URL o ogni altra informazione pertinente che ci consenta di individuare il materiale.

c. Il proprio nome, indirizzo, numero di telefono e (se disponibile) indirizzo e-mail.

d. Una dichiarazione sul fatto che si ritiene, in buona fede, che l’uso del materiale contestato non sia autorizzato dal titolare del copyright, dal suo agente o dalla legge.

e. Una dichiarazione che le informazioni fornite sono accurate, indicante che, “pena accusa di falsa testimonianza”, si è titolari del copyright o si è stati autorizzati ad agire per conto del titolare del copyright.

f. Una firma o firma elettronica del detentore del copyright o del suo rappresentante autorizzato.

Per tutelare il diritto dei titolari del copyright, l'Azienda adotta una politica per la revoca, in circostanze appropriate, degli abbonamenti e degli account dell'App di quegli utenti abbiano commesso violazioni frequenti.

Domande e commenti

Se si hanno dei commenti o delle domande su una qualsiasi parte dell'App o sulle presenti Condizioni d'uso, se si ha bisogno di supporto o si hanno dei reclami da fare, si prega di contattarci su support@flo.health.