Condizioni Generali di Uso e Vendita

Ultimo aggiornamento: 02 febbraio 2022.
 Per visualizzare le versioni precedenti, visita la pagina Area legale - Versioni precedenti dei documenti.

Amazon Europe Core SARL, Amazon EU Sarl e/o le sue affiliate ("Amazon" o "noi") ti forniscono funzionalità del sito e altri prodotti e servizi quando visiti o fai acquisti su Amazon.it (il "sito"), utilizzi dispositivi, prodotti o servizi Amazon, le applicazioni Amazon per dispositivi mobili o i software forniti da Amazon in relazione a una qualsiasi delle precedenti attività (collettivamente, i "Servizi Amazon"). Ti invitiamo a prendere visione della nostra Informativa sulla privacy, della nostra Informativa sui Cookie e della nostra Informativa sulla Pubblicità definita in base agli interessi, per comprendere come raccogliamo e trattiamo i tuoi dati personali tramite i Servizi Amazon. Amazon fornisce i Servizi Amazon ai seguenti termini e condizioni ("Condizioni Generali di Uso e Vendita"). Amazon.it è la denominazione commerciale di Amazon.

I) CONDIZIONI GENERALI D'USO

II) CONDIZIONI GENERALI DI VENDITA

I) CONDIZIONI GENERALI D'USO

Ti invitiamo a leggere con attenzione le presenti condizioni generali d'uso ("Condizioni Generali d'Uso") prima di utilizzare i Servizi Amazon. <use2>Utilizzando i Servizi Amazon accetti integralmente le presenti Condizioni Generali d'Uso.</use2> Offriamo un'ampia gamma di Servizi Amazon e talvolta potresti essere soggetto a termini e condizioni ulteriori. In caso di utilizzo di un Servizio Amazon (ad esempio: Il Tuo Profilo, i Buoni Regalo o le applicazioni Amazon per dispositivi mobili), sarai anche soggetto ai termini, alle linee guida e alle condizioni generali applicabili a quel determinato Servizio Amazon ("Termini del Servizio"). In caso di conflitto tra le presenti Condizioni Generali d'Uso e i Termini del Servizio, i Termini del Servizio prevarranno.
Modulo di notifica e procedura per la segnalazione di violazioni di diritti .

    COMUNICAZIONI ELETTRONICHE

    Quando utilizzi i Servizi Amazon o ci invii e-mail, messaggi di testo (SMS) e altre comunicazioni dal tuo computer o dal tuo dispositivo mobile, comunichi con noi in forma elettronica. Potremo comunicare con te in vari modi, ad esempio tramite e-mail, messaggi di testo (SMS), notifiche in-app, o pubblicando messaggi e comunicazioni sul sito o tramite altri Servizi Amazon, come il nostro Centro comunicazioni. Fatte salve le specifiche disposizioni di legge di carattere imperativo, per le finalità del presente contratto, accetti che tutti i contratti, le notifiche, le informative e le altre comunicazioni che ti forniamo in forma elettronica soddisfino il requisito della forma scritta, quando previsto dalla legge.

    SUGGERIMENTI E PERSONALIZZAZIONE

    Come parte dei Servizi Amazon ti suggeriremo funzionalità, prodotti e servizi, inclusi annunci pubblicitari di terze parti che potrebbero interessarti e, inoltre, identificheremo le tue preferenze e personalizzeremo la tua esperienza.
    DIRITTO D'AUTORE E DIRITTI SU BANCHE DATI

    Tutti i contenuti presenti o resi disponibili attraverso i Servizi Amazon sotto forma di testi, grafiche, loghi, pulsanti di icone, immagini, file audio, download digitali, raccolte di dati e software, sono di proprietà di Amazon o dei suoi fornitori di contenuti e sono protetti dalle leggi del Lussemburgo e dalle leggi internazionali in materia di diritto d'autore e diritti sulle banche dati. L'elenco di tutti i contenuti presenti o resi disponibili attraverso i Servizi Amazon è di esclusiva proprietà di Amazon ed è protetta dalle leggi del Lussemburgo e dalle leggi internazionali in materia di diritto d'autore e di diritti sulle banche dati.

    Non è consentito estrarre e/o riutilizzare sistematicamente parti dei Servizi Amazon senza l'espresso consenso scritto di Amazon. In particolare, non è consentito utilizzare data mining, robot o simili dispositivi di acquisizione o estrazione per estrarre (una o più volte) per riutilizzare qualsiasi parte sostanziale di qualsiasi Servizi Amazon, senza il nostro espresso consenso scritto. Non potrai neppure creare e/o pubblicare un tuo database che riproduca parti sostanziali (ad es. prezzi e liste di prodotti) dei Servizi Amazon senza l'espresso consenso scritto di Amazon.
    MARCHI

    Visita la pagina Marchi registrati e brevetti per visualizzare una lista non esaustiva dei marchi di Amazon. Inoltre, il materiale grafico, i loghi, le intestazioni di pagina, i pulsanti delle icone, i caratteri ed i marchi di servizio inclusi o messi a disposizione attraverso uno qualsiasi dei Servizi Amazon sono marchi o segni distintivi di Amazon. I marchi e i segni distintivi di Amazon non possono essere utilizzati in relazione a prodotti o servizi che non siano di Amazon, in modo tale da generare confusione tra la clientela o in qualsiasi modo che possa denigrare o screditare Amazon. Tutti gli altri marchi non di proprietà di Amazon che compaiono su uno qualsiasi dei Servizi Amazon sono di proprietà dei rispettivi titolari, che possono essere o meno collegati, connessi ad Amazon o sponsorizzati da Amazon.
    
    BREVETTI

    I Servizi Amazon e le funzionalità accessibili mediante tali servizi sono protetti da uno o più brevetti di proprietà di Amazon. I Servizi Amazon utilizzano in tutto o in parte uno o più brevetti sulla base di licenze. Visita la pagina Marchi registrati e brevetti per visualizzare una lista non esaustiva dei brevetti di proprietà di Amazon e dei brevetti concessi in licenza ad Amazon.
    
    LICENZA PER L'ACCESSO AI SERVIZI AMAZON

    A condizione che tu rispetti le presenti Condizioni Generali d'Uso, i Termini del Servizio, e che tu provveda al pagamento di qualsiasi tariffa applicabile, Amazon o il suo fornitore di contenuti ti concedono una licenza limitata, non esclusiva, non trasferibile e non sublicenziabile per accedere ai Servizi Amazon e farne un uso personale e non commerciale. Questa licenza non include alcun diritto di rivendita o uso commerciale di ciascun Servizio Amazon o dei suoi contenuti, né il diritto di raccogliere e utilizzare liste, descrizioni o prezzi di prodotti, fare un uso derivato dei Servizi Amazon o dei loro contenuti, effettuare qualsiasi tipo di download o copia di informazioni dell'account a vantaggio di un altro rivenditore o utilizzare data mining, robots o simili dispositivi di acquisizione e estrazione dati. Tutti i diritti non espressamente conferiti dalle presenti Condizioni Generali d'Uso o dai Termini del Servizio restano in capo ad Amazon o ai suoi licenzianti, fornitori, editori, titolari o altri fornitori di servizi.

    Non è possibile riprodurre, duplicare, copiare, vendere, rivendere, visitare o in ogni altro modo utilizzare per qualsiasi uso commerciale i Servizi Amazon in tutto o in parte senza il nostro espresso consenso scritto. Non è possibile procedere al framing o utilizzare tecniche di framing per appropriarsi indebitamente di qualsiasi marchio, logo o altra informazione proprietaria (inclusi immagini, testo, impostazioni di pagina, o formato) di Amazon in assenza di un espresso consenso scritto da parte nostra. Non è possibile utilizzare alcun meta tag o ogni altro "testo nascosto" usando il nome o i marchi di Amazon senza l'espresso consenso scritto da parte nostra. Non devi utilizzare in maniera impropria i Servizi Amazon. Potrai utilizzare i Servizi Amazon esclusivamente nei limiti previsti dalla legge. <ter2>La violazione delle presenti Condizioni Generali d'Uso o dei Termini del Servizio comporterà la revoca dell'autorizzazione o della licenza rilasciata da Amazon.</ter2>
    
    IL TUO ACCOUNT

    Potresti aver bisogno del tuo account Amazon per usare certi Servizi Amazon ed essere tenuto ad accedere al tuo account nonché ad avere un metodo di pagamento valido associato allo stesso.

    Qualora ci fosse un problema nell'effettuare l'addebito sul tuo metodo di pagamento selezionato, potremmo effettuare l'addebito su qualsiasi altro metodo di pagamento valido associato al tuo account. Accedi alla pagina I tuoi pagamenti per gestire le tue opzioni di pagamento.

    Se usi i Servizi Amazon, sei tenuto a mantenere riservati il tuo account e la tua password e a controllare l'accesso al tuo computer e ai tuoi dispositivi, e accetti, nei limiti consentiti dalle disposizioni di legge applicabili, di essere ritenuto responsabile di tutte le attività che verranno effettuate con il tuo account e la tua password. Ti impegni a prendere tutte le precauzioni necessarie per garantire che la tua password rimanga sicura e riservata e ti impegni a informarci immediatamente nel caso tu abbia motivo di credere che qualunque soggetto terzo sia a conoscenza della tua password, o nel caso in cui la tua password sia, o presumibilmente stia per essere, utilizzata in modo non autorizzato. Sei tenuto ad assicurarti che i dati che ci fornisci siano corretti e completi e a comunicarci immediatamente ogni cambiamento delle informazioni che ci hai fornito. Potrai accedere alle tue informazioni dalla sezione Il mio account del sito. Ti invitiamo a consultare le nostre Pagine di Aiuto su come proteggere la tua privacy per accedere ai tuoi dati personali.

    Non dovrai usare i Servizi Amazon: (i) in modo tale da causare, o da poter causare, interruzioni, danni o malfunzionamenti ai Servizi Amazon e alle sue funzionalità, o (ii) per fini fraudolenti, o comunque per commettere attività illecite, o (iii) per arrecare disturbo, pregiudizio o apprensione.

    <ter2>Ci riserviamo il diritto di impedire l'accesso ai Servizi Amazon o di chiudere il tuo account se il tuo comportamento costituisce un giustificato motivo per farlo.</ter2> <ter2>Ciò avverrà, in particolare, in caso di violazione della normativa vigente, delle disposizioni contrattuali applicabili, delle nostre linee guida o delle nostre politiche, tutte accessibili sul nostro sito.</ter2> Nonostante tale limitazione o chiusura, potrai continuare ad avere accesso ai contenuti e ai servizi acquistati fino a quel momento.
    
    RECENSIONI, COMMENTI, COMUNICAZIONI E ALTRI CONTENUTI

    E' consentito pubblicare recensioni, commenti e altri contenuti, inviare cartoline elettroniche e altre comunicazioni e sottoporre suggerimenti, idee, commenti, domande o altre informazioni, purché il contenuto non sia illecito (ovvero osceno, abusivo, intimidatorio, diffamatorio, non violi la privacy, i diritti di proprietà intellettuale o non sia in altro modo offensivo verso Amazon e/o terzi o deplorevole e non sia o comunque non contenga virus, propaganda politica, sollecitazione commerciale, catena di Sant'Antonio, e-mail di massa o qualunque altra forma di spamming). Non potrai utilizzare un indirizzo di posta elettronica falso, fingere di essere un'altra persona o soggetto o in altro modo mentire in merito all'origine di una cartolina o di altro contenuto. <cr2>Ci riserviamo il diritto (ma non abbiamo alcun obbligo di agire in mancanza di un Modulo di notifica completo in ogni sua parte) di rimuovere o modificare tale contenuto.</cr2> Se ritieni che un contenuto, o un'inserzione di vendita pubblicati sul sito o utilizzati nell'ambito dei Servizi Amazon, contengano una dichiarazione diffamatoria o che un tuo diritto di proprietà intellettuale sia stato violato da un articolo o da informazioni presenti sul sito o utilizzati nell'ambito dei Servizi Amazon, ti invitiamo a completare e ad inviarci il Modulo di notifica e provvederemo sollecitamente.

    Se decidi di pubblicare recensioni cliente, commenti, domande o risposte cliente o di inviare altri tuoi contenuti da te creati per la visualizzazione sul sito (che comprendono immagini, contenuti video o sonori, di seguito definiti congiuntamente "contenuti"), concedi ad Amazon (a) la licenza non esclusiva e a titolo gratuito di utilizzare, riprodurre, pubblicare, rendere disponibile, tradurre e modificare tali contenuti in ogni parte del mondo (incluso il diritto di sub-licenza a terzi) e (b) il diritto di utilizzare il nome da te usato in relazione a tali contenuti. Sono fatti salvi i tuoi diritti morali d'autore.

    Potrai cancellare i tuoi contenuti dalla visualizzazione pubblica o, laddove tale funzionalità sia prevista, modificare le impostazioni in modo tale che i tuoi contenuti siano visualizzati solo dalle persone alle quali concedi l'accesso.

    Dichiari e garantisci di avere, personalmente o comunque in altro modo, la proprietà o in ogni caso la disponibilità di tutti i diritti relativi al contenuto di ciò che pubblichi; che, alla data in cui il contenuto o il materiale viene pubblicato: (i) il contenuto e il materiale siano accurati e pertinenti; e (ii) l'uso del contenuto e del materiale che fornisci non contrasta con alcuna delle politiche e delle linee guida applicabili di Amazon e che tale uso non causi pregiudizio a terzi. Fatti salvi i casi in cui eventuali responsabilità siano riconducibili alla mancata rimozione di contenuti illeciti a seguito della ricezione di un ti impegni a tenere indenne Amazon da tutte le azioni legali intraprese da terzi contro Amazon, derivanti da o comunque connesse con il contenuto e i materiali da te forniti.

    VIOLAZIONI DI DIRITTI DI PROPRIETÀ INTELLETTUALE

    Amazon rispetta i diritti di proprietà intellettuale di soggetti terzi. Se ritieni che i tuoi diritti di proprietà intellettuale siano stati utilizzati in un modo da dare luogo a possibili violazioni, segui la nostra Procedura per la segnalazione di violazioni dei diritti di proprietà intellettuale.
    
    TERMINI SOFTWARE AMAZON

    In aggiunta alle presenti Condizioni Generali d'Uso, il software (compresi eventuali aggiornamenti/upgrade e la relativa documentazione) che mettiamo a tua disposizione di volta in volta in relazione ai Servizi Amazon (il "Software Amazon") è soggetto ai termini che trovi nei Termini aggiuntivi per il Software Amazon.
    
    ATTIVITÀ DI TERZI 

    Soggetti diversi da Amazon gestiscono negozi, forniscono servizi o vendono linee di prodotti su questo sito. Inoltre, forniamo link ai siti di società affiliate e ad altre attività commerciali. Non siamo responsabili del controllo o della valutazione di questi operatori commerciali o di questi soggetti o del contenuto dei loro siti, né offriamo garanzie sulle loro proposte di vendita. <ltd2>Amazon non può in alcun modo essere ritenuta responsabile per le azioni, i prodotti e i contenuti di tutti questi soggetti o di qualunque terzo.</ltd2> Potrai informarci quando un soggetto terzo è coinvolto nelle tue transazioni, e potremo condividere le informazioni relative alle transazioni con questi soggetti. Ti invitiamo a consultare attentamente le loro informative sulla privacy e le altre condizioni d'uso.
    
    IL RUOLO DI AMAZON

    Amazon consente a venditori terzi di mettere in vendita i propri prodotti su Amazon.it. Nelle pagine di dettaglio di ciascun prodotto è indicato se il prodotto è venduto da terzi. In qualità di fornitore del sito di commercio elettronico, Amazon facilita le transazioni che intercorrono sul sito, ma non è parte del contratto di vendita dei beni venduti da questi venditori terzi. Amazon rimane pertanto estranea a questo contratto, che intercorre esclusivamente tra l'acquirente e il venditore. Amazon non assume alcuna responsabilità relativamente al contratto di vendita e alla sua corretta esecuzione, e non opera in alcun modo come agente del venditore. Il venditore è l'unico responsabile per la vendita dei prodotti e per la gestione delle controversie con l'acquirente. Per rendere più sicura l'esperienza di acquisto dell'acquirente, Amazon offre ai propri utenti una garanzia aggiuntiva, denominata garanzia dalla A alla Z.

    LA NOSTRA RESPONSABILITÀ

    Faremo del nostro meglio per assicurare che l'accesso ai Servizi Amazon sia fornito senza interruzioni e che le trasmissioni avvengano senza errori. Tuttavia, a causa della natura di Internet, l'accesso ininterrotto e l'assenza di errori nella trasmissione non possono essere garantiti. Inoltre, il tuo accesso ai Servizi Amazon potrebbe anche essere occasionalmente sospeso o limitato per consentire l'effettuazione di lavori di riparazione, manutenzione, o l'introduzione di nuove attività o servizi. Tenteremo di limitare la frequenza e la durata di queste sospensioni e limitazioni.

    <ltd2>Amazon non sarà responsabile per (i) perdite che non siano conseguenza della nostra violazione delle presenti condizioni generali o (ii) per ogni perdita di opportunità commerciale (inclusi mancati utili, ricavi, contratti, risparmi presunti, dati, avviamento o spese inutilmente sostenute) o (iii) qualsiasi altra perdita indiretta o conseguente che non fosse stata ragionevolmente prevedibile, sia da te che da noi, nel momento in cui hai iniziato ad utilizzare i Servizi Amazon.</ltd2>

    <ltd1>Non saremo responsabili per qualsiasi ritardo o inadempimento agli obblighi previsti dalle presenti condizioni generali qualora il ritardo o l'inadempimento derivino da caso fortuito o da cause di forza maggiore.</ltd1> La presente disposizione non pregiudica i tuoi diritti derivanti dalla legge ed in particolare il tuo diritto di ricevere i beni acquistati entro un termine ragionevole ovvero di essere rimborsato in caso di mancata consegna per circostanze derivanti da caso fortuito o per cause di forza maggiore. Le disposizioni di legge vigenti in alcuni stati potrebbero vietare le limitazioni di responsabilità ora indicate. Nel caso in cui tali disposizioni risultino applicabili, le limitazioni di responsabilità ora indicate non avranno effetto e potrebbero esserti riconosciuti ulteriori diritti. Nessuna delle previsioni qui contenuta limita od esclude la nostra responsabilità in caso di morte o danni alla persona procurati da nostra negligenza o causati da dolo o colpa grave.
    
    LEGGE APPLICABILE E FORO COMPETENTE

    <law2>Le presenti Condizioni Generali d'Uso sono regolate e devono essere interpretate ai sensi delle leggi del Gran Ducato del Lussemburgo (fatta eccezione per le disposizioni in materia di conflitto di leggi) ed è espressamente esclusa l'applicazione della Convenzione delle Nazioni Unite sui Contratti di compravendita internazionale di merci.</law2> <law1>Se sei un consumatore e hai la tua residenza abituale nell'Unione europea, potresti beneficiare delle tutele aggiuntive previste dalle norme imperative del tuo Paese di residenza.</law1> <j3>Accetti, ed accettiamo a nostra volta, di sottostare alla giurisdizione non esclusiva dei Tribunali del distretto della Città di Lussemburgo.</j3> <j1>In qualità di consumatore potrai così agire davanti ai Tribunali del distretto della Città di Lussemburgo o dello Stato membro dell'Unione Europea in cui sei residente o domiciliato per promuovere una controversia in relazione alle presenti Condizioni Generali d'Uso.</j1>

    La Commissione Europea fornisce una piattaforma per la risoluzione delle controversie online, a cui potrai accedere tramite questo link: https://ec.europa.eu/consumers/odr/. Nel caso volessi portare una questione alla nostra attenzione, ti invitiamo a informarci utilizzando la funzione Contattaci.

    CONTROLLI DELLE ESPORTAZIONI

    Accetti di non esportare, riesportare o trasferire qualsiasi prodotto (inclusi software o altri prodotti digitali) che hai acquistato sul sito verso qualsiasi paese, individuo, società, organizzazione o ente verso cui tale esportazione è limitata o vietata dalla legge. Ad esempio, le sanzioni economiche e gli embarghi imposti dall'Unione Europea, dalle Nazioni Unite, dai Dipartimenti di Stato, del Tesoro o del Commercio degli Stati Uniti e da altre autorità governative (come gli embarghi imposti a specifici paesi, o le sanzioni economiche imposte a individui o società per reati di terrorismo o riciclaggio di denaro) possono proibire di portare prodotti, anche per uso personale, in altri paesi, e/o di inviare prodotti (sia fisicamente per posta o digitalmente via e-mail o attraverso la condivisione di file) a determinati individui, società, organizzazioni o enti. Inoltre, accetti di non acquistare alcun prodotto o servizio dal sito qualora tu stesso sia soggetto a misure restrittive (sanzioni).

    MODIFICHE DEL SERVIZIO O VARIAZIONI DELLE CONDIZIONI

    <ch2>Ci riserviamo il diritto di modificare i Servizi Amazon, le politiche, le presenti Condizioni Generali d'Uso e i Termini del Servizio in qualsiasi momento per offrire nuovi prodotti o servizi o per adeguarci a disposizioni di legge e regolamentari.</ch2> Sarai soggetto alle politiche e ai termini delle Condizioni Generali d'Uso di volta in volta vigenti nel momento in cui utilizzi i Servizi Amazon. Qualora una qualsiasi previsione delle presenti condizioni fosse ritenuta invalida, nulla o per qualunque motivo inapplicabile, tale condizione non pregiudicherà comunque la validità e l'efficacia delle altre previsioni.
    RINUNCIA

    In caso di inadempimento da parte tua alle presenti Condizioni Generali d'Uso, il mancato esercizio da parte nostra del diritto di agire nei tuoi confronti, non rappresenta una nostra rinuncia ad agire per la violazione degli obblighi da te assunti.
    MINORI

    Non vendiamo prodotti ai minori. Vendiamo prodotti per bambini che possono essere acquistati solo da parte di adulti. Se hai meno di 18 anni, puoi utilizzare i Servizi Amazon solo coinvolgendo un genitore o un tutore.
    I NOSTRI CONTATTI

    Questo sito è di proprietà di, ed è gestito da Amazon Europe Core SARL. Condizioni generali d'uso relative ad altri Servizi Amazon, quali ad esempio il Servizio Amazon MP3 fornito da Amazon Media EU SARL, possono essere consultate su questo sito.

    Amazon Europe Core SARL:

    Amazon Europe Core SARL, 38 avenue John F. Kennedy, L-1855 Lussemburgo; Capitale sociale: 154.560 EUR Numero di registrazione in Lussemburgo: B-180022 Numero di licenza di attività: 10040783 P. IVA: LU 26375245.

    Ulteriori contatti:

    Amazon EU SARL, Succursale Italiana

    Amazon EU SARL, Succursale Italiana, Viale Monte Grappa 3/5, 20124 Milano, Italia; Registro delle Imprese di Milano – Ufficio di Milano REA n. 2059602; Codice Fiscale e P.IVA IT08973230967.

     Amazon Services Europe SARL:

    Amazon Services Europe SARL, 38 avenue John F. Kennedy, L-1855 Lussemburgo; Capitale sociale: 37.551 EUR; Numero di registrazione in Lussemburgo: B-93815; Numero di licenza di attività: 132595; P. IVA: LU 19647148

    Amazon Media EU SARL

    Amazon Media EU SARL, 5 Rue Plaetis, L-2338 Lussemburgo. Capitale sociale: 50.000 EUR Numero di registrazione in Lussemburgo: 112767 Numero di licenza di attività: 136312 P. IVA: LU 20944528.
    
    MODULO DI NOTIFICA E PROCEDURA PER LA SEGNALAZIONE DI VIOLAZIONI DI DIRITTI DI PROPRIETÀ INTELLETTUALE

    Se ritieni che i tuoi diritti di proprietà intellettuale siano stati violati e sei in possesso dei requisiti per il Registro marche, ti invitiamo ad iscriverti al servizio ed inviare la segnalazione attraverso il Registro Marche. Altrimenti, ti invitiamo ad inviare la segnalazione attraverso il nostro Modulo di notifica. Questo modulo può essere utilizzato per segnalare la presunta violazione di tutti i diritti di proprietà intellettuale, comprese a titolo esemplificativo le segnalazioni riguardanti il diritto d'autore, marchio, design e brevetto.

    Una volta ricevuta una segnalazione potremo intraprendere diverse azioni. <cr2><ter2>Ad esempio, potremo rimuovere le informazioni di un articolo o un articolo, e chiudere un account in caso di ripetute violazioni ove ricorrano le condizioni.</ter2></cr2> Tutte queste azioni sono intraprese senza che ciò implichi ammissione di responsabilità e senza pregiudizio di ogni nostro diritto, rimedio o difesa, che ci riserviamo espressamente di esercitare. Ciò include l'invio della segnalazione ai soggetti coinvolti nella predisposizione del contenuto ritenuto illecito. Ti impegni a tenere indenne Amazon da tutte le azioni di terzi contro Amazon derivanti da o connesse con l'invio di una segnalazione.

    Nota sulle schede prodotto dei Venditori Terzi: Ti informiamo che le schede prodotto di Venditori Terzi sono soltanto memorizzate su Amazon.it e sono pubblicate esclusivamente secondo le indicazioni dei Venditori Terzi che possono essere contattati dalla pagina "Informazioni Venditore", accessibile da ciascuna scheda prodotto. ASIN e ISBN-10, Definizioni: "ASIN" indica l'Amazon Standard Item Number (o il Numero di Identificazione) ed è un identificatore di dieci (10) caratteri. Si può trovare sotto qualsiasi scheda descrittiva sotto i "Dettagli del prodotto". "ISBN-10" indica l'International Standard Book Number ed è un identificatore numerico di tredici dieci (10) cifre che può essere trovato in certe inserzioni relative ai libri sotto i "Dettagli del prodotto". Avvertimento importante: fornire informazioni false, fuorvianti o inaccurate nel Modulo di notifica ad Amazon può dare luogo a responsabilità civile e/o penale. Per qualsiasi domanda, ti invitiamo a consultare un legale.

20. TERMINI AGGIUNTIVI PER IL SOFTWARE AMAZON


    Uso del Software Amazon. Puoi utilizzare il Software Amazon solo al fine di utilizzare i Servizi Amazon nei limiti di quanto previsto dalle Condizioni Generali d'Uso, dai presenti Termini aggiuntivi per il Software Amazon, nonché dai Termini del Servizio. Non potrai incorporare una parte del Software Amazon nei tuoi programmi o compilare porzioni degli stessi in combinazione con i tuoi programmi, non potrai trasferire il Software Amazon per utilizzarlo in relazione ad altro servizio, o vendere, dare in noleggio o in affitto, distribuire o concedere in sublicenza, oppure altrimenti cedere qualsiasi diritto del Software Amazon in tutto o in parte. Non potrai utilizzare il Software Amazon per scopi illeciti. <ter3>Potremo cessare la fornitura del Software Amazon e potremo revocare il tuo diritto di utilizzare il Software Amazon in qualsiasi momento.</ter3> <ter2>Il tuo diritto di utilizzare il Software Amazon verrà automaticamente revocato, senza alcun preavviso da parte nostra, in caso di inadempimento da parte tua alle disposizioni dei presenti Termini aggiuntivi per il Software Amazon, delle Condizioni Generali d'Uso o dei Termini del Servizio.</ter2> Il Software Amazon potrebbe essere soggetto all'applicazione di termini e condizioni aggiuntivi di terzi, contenuti o distribuiti unitamente ad alcuni Software Amazon (o software incorporati nel Software Amazon) indicati nella relativa documentazione. Tali disposizioni prevarranno in caso di conflitto con le Condizioni Generali d'Uso. I software utilizzati nei Servizi Amazon sono di proprietà di Amazon o dei suoi fornitori di software e sono protetti dalle leggi degli Stati Uniti e internazionali in materia di diritto d'autore. 

    Uso di servizi di terzi. Quando usi il Software Amazon, potresti anche utilizzare i servizi forniti da soggetti terzi, quali i fornitori di un servizio wireless o di una piattaforma di telefonia mobile. L'uso dei servizi forniti da terzi può essere soggetto alle politiche, alle condizioni d'uso e alle tariffe di tali soggetti.
    Divieto di "reverse engineering". Non potrai copiare, modificare, effettuare attività di "reverse engineering", decompilare o disassemblare o in altro modo intervenire sul Software Amazon in tutto o in parte o creare opere derivate dal o del Software Amazon, né incoraggiare, assistere o assecondare altri oggetti ad effettuare tali attività. 
    Aggiornamenti. Al fine di mantenere aggiornato il Software Amazon, potremo fornire aggiornamenti automatici o manuali in ogni momento e senza preavviso.


Ti invitiamo a leggere attentamente queste condizioni prima di utilizzare i Servizi Amazon. Utilizzando i Servizi Amazon, accetti integralmente le presenti condizioni.

II. CONDIZIONI GENERALI DI VENDITA

Le presenti condizioni generali di vendita disciplinano la vendita di prodotti e, ove applicabili, di servizi tramite il sito quando Amazon EU Sarl opera come venditore ("Condizioni Generali di Vendita"). La vendita di prodotti da parte di venditori terzi sarà regolata dai termini e dalle condizioni di vendita di volta in volta applicabili. Offriamo un'ampia gamma di Servizi Amazon e talvolta potresti essere soggetto a termini e condizioni ulteriori. In caso di utilizzo di qualsiasi Servizio Amazon (ad esempio: Il Tuo Profilo, i Buoni Regalo, le applicazioni Amazon per dispositivi mobili o il Centro Comunicazioni), sarai anche soggetto ai termini, alle linee guida e alle condizioni generali applicabili a quel determinato servizio ("Termini del Servizio"). In caso di conflitto tra le presenti Condizioni Generali di Vendita e i Termini del Servizio, i Termini del Servizio prevarranno.

Ti invitiamo a leggere con attenzione le presenti Condizioni Generali di Vendita prima di procedere ad un qualsiasi acquisto. <use2>Effettuando un qualsiasi acquisto accetti integralmente le presenti Condizioni Generali di Vendita.</use2>

    IL NOSTRO CONTRATTO 

    La presentazione di prodotti e di servizi sul sito o tramite le applicazioni Amazon per dispositivi mobili costituisce un invito ad offrire.

    Se desideri comprare uno o più prodotti, potrai selezionarli uno alla volta, aggiungendoli al tuo carrello. Una volta che avrai selezionato tutti gli articoli che intendi acquistare, potrai chiudere il tuo carrello ed inoltrare l'ordine. A questo punto ti apparirà una pagina riassuntiva dei prodotti da te selezionati, il loro prezzo e le opzioni (con i relativi costi) di consegna. Ti verrà richiesto di scegliere la soluzione preferita per la consegna, il trasporto e il metodo di pagamento.

    Nella parte alta della stessa pagina, troverai il tasto "Compra ora", che dovrai cliccare per inoltrarci l'ordine.

    Il tuo ordine verrà quindi considerato come una tua proposta contrattuale di acquisto rivolta ad Amazon per i prodotti elencati, considerati ciascuno singolarmente. Al ricevimento del tuo ordine, ti invieremo automaticamente un messaggio di presa in carico dell'ordine stesso ("Ricezione Ordine"). Se utilizzi alcuni Servizi Amazon (quali ad esempio le applicazioni Amazon per dispositivi mobili) la Ricezione Ordine potrà essere pubblicata nel Centro comunicazioni accessibile dal sito. La Ricezione Ordine non costituisce accettazione della tua proposta di acquisto. Con l'invio della Ricezione Ordine, infatti, ti confermiamo solamente di aver ricevuto l'ordine e di averlo sottoposto a processo di verifica dati e di disponibilità dei prodotti da te richiesti. Il contratto di vendita con Amazon EU Sarl si concluderà solamente nel momento in cui ti invieremo una separata e-mail o pubblicheremo un messaggio nel Centro comunicazioni sul sito di accettazione della tua proposta di acquisto che conterrà anche le informazioni relative alla spedizione del prodotto e alla data prevista della consegna ("Conferma Spedizione"). Nel caso in cui il tuo ordine venga evaso attraverso più spedizioni, potresti ricevere Conferme Spedizione separate. L’addebito avverrà soltanto nel momento in cui gli articoli inclusi nel tuo ordine verranno spediti o dopo cinque giorni dall'autorizzazione al pagamento, a seconda di quale fra queste due condizioni si verifica prima. Per ulteriori informazioni sull’autorizzazione al pagamento consulta la pagina d'aiuto Autorizzazioni al pagamento. Potrai cancellare il tuo ordine prima di avere ricevuto la Conferma Spedizione, a condizione che l'ordine non sia stato preparato per il processo di spedizione. In questo caso non ti sarà addebitato alcun costo. E' comunque fatto salvo il diritto di recesso ai termini e alle condizioni di cui al successivo art. 2. Il diritto di recesso non si applica ad alcune categorie di prodotti inclusi, senza limitazione alcuna, i prodotti digitali o i software non forniti su supporto materiale (come nel caso di CD o DVD) una volta che ne è iniziato lo scaricamento (c.d. download) o l'uso.

    Accetti di ricevere le fatture in formato elettronico. Questi documenti saranno disponibili in formato PDF all'interno della sezione Il mio account. L'emissione della fattura elettronica relativa ad un ordine ti verrà comunicata nella Conferma Spedizione. Per maggiori informazioni sulle fatture elettroniche e su come ottenere il documento, consulta le pagine d'aiuto Stampa la ricevuta d'acquisto o la fattura e Informazioni sulla fatturazione elettronica in vigore dal 2019.

    Tutti gli ordini effettuati sul sito devono corrispondere alle normali necessità di consumo. Tale requisito trova applicazione sia in relazione al numero di prodotti acquistati con un singolo ordine, sia in caso di una pluralità di ordini relativi al medesimo prodotto anche nel caso in cui ciascun ordine comprenda un quantitativo di prodotti corrispondente alle normali necessità di consumo.
    DIRITTO DI RECESSO, ECCEZIONI E POLITICHE DI RESO AMAZON

    Fatte salve le eccezioni indicate di seguito, hai il diritto di recedere dall’ordine effettuato, senza dover fornire alcuna motivazione, entro 14 giorni dal giorno in cui hai ricevuto il prodotto ordinato (o l’ultimo prodotto, lotto o pezzo in caso di beni, lotti o pezzi multipli consegnati separatamente) o dalla conclusione del contratto (inclusi a titolo esemplificativo e non esaustivo, i contratti per la fornitura di contenuti digitali non forniti su un supporto materiale, come un CD o un DVD). Se hai incaricato del ritiro una persona di tua fiducia, il tuo diritto di recesso decorre dal giorno della consegna del prodotto alla persona da te designata, diversa dal corriere.

    Dovrai comunicare ad Amazon EU Sarl, 5 Rue Plaetis, L-2338 Lussemburgo, l’esercizio del diritto di recesso (i) seguendo le istruzioni disponibili nel Centro resi, (ii) utilizzando la funzione Contattaci o (iii) utilizzando questo modulo. In caso di utilizzo del Centro resi, ti invieremo un messaggio di conferma di ricezione.

    Per poter esercitare il diritto di recesso, è necessario che la relativa comunicazione sia inviata prima della scadenza del periodo di 14 giorni e che il prodotto sia restituito ad Amazon attraverso le istruzioni disponibili nel Centro resi.

    Per maggiori informazioni sul diritto di recesso ed istruzioni operative, contatta il nostro Servizio Clienti tramite la funzione Contattaci.

    EFFETTI DELL’ESERCIZIO DEL DIRITTO DI RECESSO

    Ti rimborseremo tutti i pagamenti ricevuti in relazione al prodotto per il quale hai esercitato il diritto di recesso, inclusi i costi di spedizione relativi alla modalità di spedizione più economica offerta da Amazon, entro 14 giorni dal giorno in cui abbiamo ricevuto la comunicazione relativa all’esercizio del diritto di recesso. Effettueremo il rimborso sullo stesso metodo di pagamento che hai utilizzato per effettuare l’ordine, salvo che tu abbia espressamente convenuto altrimenti. In ogni caso, non sosterrai alcun costo quale conseguenza di tale rimborso. Potremo trattenere il rimborso fino a quando non avremo ricevuto il prodotto oppure finché non avrai fornito prova di aver provveduto a restituirlo ad Amazon, a seconda di quale situazione si verifichi prima. Tieni presente che sei tenuto a restituirci i prodotti seguendo le istruzioni disponibili nel nostro Centro resi entro 14 giorni dal giorno in cui hai comunicato il recesso. Dovrai sostenere i costi diretti per la restituzione dei prodotti. Potresti essere ritenuto responsabile della diminuzione del valore dei beni risultante da una manipolazione dei beni (diversa da quella necessaria per stabilire la natura, le caratteristiche e il funzionamento dei beni).

    ECCEZIONI AL DIRITTO DI RECESSO

    Il diritto di recesso non si applica in caso di:

    - fornitura di beni sigillati che non si prestano ad essere restituiti per motivi igienici o connessi alla protezione della salute e che sono stati aperti dopo la consegna o in caso di fornitura di prodotti che risultano, dopo la consegna, inscindibilmente mescolati con altri beni;

    - fornitura di registrazioni audio o video sigillate o di software informatici sigillati che sono stati aperti dopo la consegna;

    - fornitura di beni confezionati su misura o chiaramente personalizzati;

    - fornitura di beni che rischiano di deteriorarsi o scadere rapidamente;

    - contratti di servizi dopo la completa prestazione del servizio da parte di Amazon, se hai espressamente consentito all'esecuzione del servizio da parte nostra accettando la perdita del diritto di recesso a seguito della piena esecuzione del contratto;

    - fornitura di contenuto digitale (inclusi applicazioni, software, ebook, MP3, ecc.) mediante un supporto non materiale (per esempio un CD o un DVD) se al momento dell’inoltro dell’ordine hai espressamente consentito all’inizio dell’esecuzione accettando la perdita del diritto di recesso in conseguenza dell’inizio di esecuzione;

    - fornitura di giornali, periodici e riviste ad eccezione dei contratti di abbonamento per la fornitura di tali pubblicazioni;

    - fornitura di bevande alcoliche, il cui prezzo sia stato concordato al momento della conclusione del contratto di vendita, la cui consegna possa avvenire solo dopo trenta giorni e il cui valore effettivo dipende da fluttuazioni del mercato che non possono essere controllate da Amazon.

    POLITICHE DI RESO AMAZON

    In aggiunta ai tuoi diritti derivanti dalla legge, i prodotti venduti da Amazon EU Sarl possono essere restituiti ad Amazon EU Sarl entro 30 giorni dalla consegna, fatte salve le eccezioni al diritto di recesso, purché siano integri e nelle stesse condizioni in cui ti sono stati consegnati. Ulteriori informazioni possono essere trovate nella pagina Le nostre politiche di reso. I prodotti devono essere restituiti mediante le istruzioni disponibili nel nostro Centro resi.

    In questi casi ti rimborseremo unicamente il prezzo pagato per l’acquisto. Non ti rimborseremo invece le spese di spedizione sostenute per ricevere l’articolo che stai restituendo (fatti salvi i casi di restituzione di articoli di abbigliamento, scarpe e borse). I rischi derivanti dal trasporto e le spese di restituzione saranno a tuo esclusivo carico. Si applicano politiche di reso specifiche per la restituzione dei prodotti della categoria moda (scarpe, abbigliamento, borse, gioielli e orologi), per maggiori informazioni visita la nostra pagina Resi gratuiti per prodotti di moda. Queste previsioni sono aggiuntive e non pregiudicano i tuoi diritti derivanti dalla legge, né il diritto di recesso entro 14 giorni sopra descritto.

    Dettagli sui resi ed esempi operativi sono disponibili nella pagina Le nostre politiche di reso.
    PREZZI E DISPONIBILITÀ

    Tutti i prezzi si intendono comprensivi di IVA applicabile ai sensi di legge.

    Le informazioni sulla disponibilità dei prodotti che vendiamo sono elencate sul sito, nonché sulla pagina di presentazione di ciascun prodotto. Oltre alle informazioni fornite in tale pagina o altrove sul sito, non siamo in grado di dare indicazioni più precise in merito alla disponibilità dei prodotti. Ti preghiamo di considerare che i tempi stimati di invio e consegna dei prodotti sono puramente indicativi e non è possibile farvi totale affidamento. Una volta ricevuto il tuo ordine, ti comunicheremo via e-mail o pubblicando un avviso nel Centro comunicazioni del sito se alcuni dei prodotti da te ordinati non sono disponibili.

    Nonostante ogni nostro sforzo, non possiamo escludere che per una piccola parte dei milioni di prodotti presenti nel nostro catalogo sia indicato per errore un prezzo diverso da quello effettivo. Controlleremo in ogni caso la correttezza dei prezzi dei prodotti durante il processo di verifica dell'ordine e di successiva spedizione dei prodotti. Qualora, a causa di disguidi o altri inconvenienti, il prezzo indicato nel sito dovesse risultare inferiore al prezzo corretto di vendita di un prodotto, potremo contattarti per verificare se desideri egualmente acquistare il prodotto al prezzo corretto oppure potremo non accettare il tuo ordine. Qualora il prezzo corretto di un prodotto sia inferiore a quello indicato nel sito, ti addebiteremo il solo prezzo corretto inferiore e ti spediremo comunque il prodotto.
    DOGANA

    Qualora le merci ordinate da Amazon dovessero essere consegnate al di fuori dell'Italia potresti essere soggetto a dazi e tasse di importazione, esigibili una volta che il pacco raggiunge la destinazione specificata. Qualsiasi costo aggiuntivo di sdoganamento sarà a tuo carico. Non abbiamo il controllo di tali costi e non possiamo prevederne l'importo. Le politiche doganali variano considerevolmente da paese a paese e dovresti pertanto contattare l'ufficio doganale locale per ulteriori informazioni. Ti preghiamo di tenere presente inoltre che, quando effettui ordini sul sito, sei considerato come importatore e sei pertanto tenuto a conformarti a tutta la legislazione e normativa del paese in cui riceverai le merci. La tua privacy è importante per noi e sappiamo che tieni molto al modo in cui le informazioni relative al tuo ordine sono utilizzate e condivise. Vorremmo che i nostri clienti internazionali e i clienti che spediscono all'estero prodotti fossero consapevoli che le consegne oltre frontiera sono soggette ad apertura e ispezione dei prodotti da parte delle autorità doganali. Per ulteriori informazioni ti invitiamo a leggere le informazioni contenute nella pagina Informazioni doganali.
    ORDINA CON 1-CLICK

    Ordina con 1-Click è il sistema più veloce e più facile per ordinare prodotti e servizi in completa sicurezza. Se utilizzi i Servizi Amazon attraverso un computer pubblico o un dispositivo condiviso, ti raccomandiamo fortemente di disattivare 1 Click quando non sei al computer.
    
    GARANZIE SUI PRODOTTI VENDUTI DA AMAZON E LIMITAZIONI DI RESPONSABILITÀ

    Il regime di garanzia sui prodotti venduti da Amazon differisce a seconda che l'acquirente sia un "consumatore" ovvero un "professionista" ai sensi della Direttiva 1999/44/CE inerente "taluni aspetti dei contratti di vendita e delle garanzie concernenti beni di consumo".

    Se acquisti in qualità di "consumatore", benefici della garanzia legale di conformità a cui il venditore è tenuto per legge su ogni bene venduto ("Garanzia Legale").

    La Garanzia Legale - cui è tenuta Amazon quale venditore - garantisce il bene da difetti di conformità rispetto al contratto di vendita.

    Ai sensi di legge, in caso di applicabilità della Garanzia Legale, avrai diritto al ripristino senza spese della conformità del bene mediante riparazione o sostituzione, oppure, qualora ciò non risulti possibile, ad una riduzione del prezzo di acquisto o alla risoluzione del contratto. <ltd1>Amazon risponde quindi dei difetti di conformità qualora i medesimi si manifestino entro il termine di due anni dalla data di avvenuta consegna del bene.</ltd1> Avrai comunque l'onere di denunciare il difetto di conformità entro il termine di due mesi dalla sua scoperta.

    Potrai trovare maggiori informazioni sulle regole di esercizio e operatività della Garanzia Legale, con casistiche esemplificative, visitando la nostra sezione Garanzia Legale oppure contattando il nostro Servizio Clienti tramite la funzione Contattaci.

    Nel caso in cui riscontri un difetto di conformità sui beni acquistati da Amazon nel corso del periodo di validità della Garanzia Legale, ti preghiamo di contattare il Servizio Clienti tramite la funzione Contattaci.

    <ltd2>Nei limiti consentiti dalla legge, Amazon declina ogni responsabilità nel caso in cui il prodotto consegnato non rispetti la legislazione del paese di consegna diverso dall'Italia.</ltd2>

    <ltd2>Amazon non sarà responsabile in caso di ritardo nella consegna dei beni acquistati dovuto a insufficienza di scorte presso l'editore o il fornitore.</ltd2>

    <ltd2>Non saremo inoltre responsabili in caso di differenze non sostanziali tra i beni acquistati e le loro immagini illustrative e le descrizioni di testo pubblicate sul nostro sito.</ltd2>

    <ltd1>Fatto salvo il caso di dolo o colpa grave, siamo unicamente responsabili per qualsiasi danno diretto e prevedibile al momento della conclusione del contratto di vendita.</ltd1> <ltd2>Non saremo pertanto responsabili per le eventuali perdite subite, il mancato guadagno o qualsiasi altro danno che non sia conseguenza immediata e diretta del nostro inadempimento o che non fosse prevedibile all'atto della conclusione del contratto di vendita.</ltd2> <ltd2>Amazon non è in alcun modo responsabile dell'adempimento delle obbligazioni a carico di soggetti terzi che eventualmente offrano garanzie commerciali in relazione ai prodotti in vendita sul sito.</ltd2>

    Amazon autorizza venditori terzi a esporre e vendere i propri prodotti tramite il sito Amazon.it. In ogni pagina di prodotti esposti in vendita sul sito Amazon.it viene indicato quando il prodotto è venduto da venditori terzi e non da Amazon. In qualità di fornitore del sito di commercio elettronico, Amazon facilita le transazioni che intercorrono sul sito, ma non è parte del contratto di vendita dei beni venduti da questi venditori terzi. Amazon rimane pertanto estranea alla transazione, che intercorre esclusivamente tra l'acquirente e il venditore. <ltd2>Amazon non assume alcuna responsabilità relativamente al contratto di vendita e alla sua corretta esecuzione, e non rappresenta in alcun modo il venditore.</ltd2>

    Il venditore è il solo responsabile della vendita dei prodotti e deve occuparsi direttamente di tutti gli eventuali reclami o problematiche inerenti o relative al contratto tra l'acquirente e il venditore, incluso il farsi carico degli obblighi di Garanzia Legale.

    LEGGE APPLICABILE E FORO COMPETENTE

    <law2>Le presenti Condizioni Generali di Vendita sono regolate e devono essere interpretate ai sensi delle leggi del Gran Ducato del Lussemburgo (fatta eccezione per le disposizioni in materia di conflitto di leggi) ed è espressamente esclusa l'applicazione della Convenzione delle Nazioni Unite sui Contratti di compravendita internazionale di merci.</law2> <j3>Accetti, ed accettiamo a nostra volta, inoltre di sottostare alla giurisdizione non esclusiva dei Tribunali del distretto della Città di Lussemburgo.</j3> <j1>In qualità di consumatore potrai così agire davanti ai Tribunali del distretto della Città di Lussemburgo o dello Stato membro dell'Unione Europea in cui sei residente o domiciliato per promuovere una controversia in relazione alle presenti Condizioni Generali di Vendita.</j1> Se sei un consumatore e hai la tua residenza abituale nell'Unione europea, potresti beneficiare delle tutele aggiuntive previste dalle norme imperative del tuo Paese di residenza.

    MODIFICHE ALLE CONDIZIONI GENERALI DI VENDITA

    <ch2>Ci riserviamo il diritto di modificare il sito, le politiche e le presenti Condizioni Generali di Vendita in qualsiasi momento per offrire nuovi prodotti o servizi, ovvero per conformarci a disposizioni di legge o regolamentari.</ch2> Sarai soggetto alle politiche e ai termini delle Condizioni Generali di Vendita di volta in volta vigenti nel momento in cui ordini prodotti da noi, salvo che eventuali modifiche a tali politiche e a tali termini non siano richieste dalla legge applicabile o dalle autorità competenti (nel qual caso, si applicheranno anche agli ordini che hai effettuato in precedenza). Qualora una qualsiasi previsione delle presenti condizioni fosse ritenuta invalida, nulla o per qualunque motivo inapplicabile, tale condizione non pregiudicherà comunque la validità e l'efficacia delle altre previsioni.
    RINUNCIA

    In caso di inadempimento da parte tua alle presenti Condizioni Generali di Vendita, il mancato esercizio da parte nostra del diritto di agire nei tuoi confronti, non rappresenta una nostra rinuncia ad agire per la violazione di impegni da te assunti.
    MINORI

    Non vendiamo prodotti ai minori. Vendiamo prodotti per bambini che possono essere acquistati solo da parte di adulti. Se hai meno di 18 anni, puoi utilizzare Amazon.it solo coinvolgendo un genitore o un tutore.
    I NOSTRI CONTATTI

    I nostri contatti:

    Amazon EU, Société à responsabilité limitée, 38 avenue John F. Kennedy, L-1855 Luxembourg. Capitale sociale: EUR 125.000; Numero di registrazione in Lussemburgo: B 101818; Numero di licenza di attività: 134248; P. IVA: LU 20260743.

    Amazon EU SARL, Succursale Italiana, Viale Monte Grappa 3/5, 20124 Milano, Italia;

    Registro delle Imprese di Milano - Ufficio di Milano REA n. 2059602; Codice Fiscale e P.IVA IT08973230967.