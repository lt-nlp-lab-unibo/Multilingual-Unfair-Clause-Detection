Condizioni d'uso
Facebook Ireland Limited ha modificato il suo nome in Meta Platforms Ireland Limited. Abbiamo aggiornato le nostre Condizioni d'uso, la nostra Normativa sui dati e la nostra Normativa sui cookie per integrare il nuovo nome a partire dal 4 gennaio 2022. Il nome dell'azienda è cambiato, ma continuiamo a offrire gli stessi prodotti, compresa l'app Instagram di Meta. La nostra Normativa sui dati e le Condizioni d'uso restano in vigore. Inoltre, la modifica del nome non influisce sull'uso che facciamo dei dati o sulla loro condivisione. Scopri di più su Meta e sul nostro progetto del metaverso.


Condizioni d'uso
Benvenuti su Instagram!

Le presenti Condizioni d'uso (o "Condizioni") disciplinano l'uso di Instagram, tranne nei casi di esplicita indicazione circa l'applicazione di condizioni separate (diverse dalle presenti), e forniscono informazioni sul Servizio Instagram (il "Servizio"), descritto di seguito. <use2>Creando un account Instagram o usando Instagram, l'utente accetta le presenti Condizioni.</use2> Le Condizioni d'uso di Meta non si applicano al presente Servizio.

Cliccare qui per un Riepilogo del contratto e qui per altre informazioni che siamo obbligati a fornire ai sensi del Codice europeo delle comunicazioni elettroniche.

Per le aziende con sede in UE che usano Shopping su Instagram per vendere beni ai consumatori situati nell'Unione europea, è possibile trovare maggiori informazioni sul rapporto commerciale che intercorre con noi consultando l'Avviso Platform to Business che si aggiunge alle nostre Condizioni d'uso.

Il Servizio Instagram è uno dei Prodotti di Meta forniti da Meta Platforms Ireland Limited. Le presenti Condizioni d'uso costituiscono un contratto tra l'utente e Meta Platforms Ireland Limited.
Impressum
Meta Platforms Ireland Limited, 4 Grand Canal Square, Dublin 2, Ireland
Meta Platforms Ireland Limited è un'azienda registrata ai sensi delle leggi della Repubblica d'Irlanda.
Numero di protocollo: 462932
Per contattarci tramite e-mail:

Netzwerkdurchsetzungsgesetz ("NetzDG")
Per maggiori informazioni sul NetzDG e su come inviare segnalazioni relative a contenuti ritenuti illegali ai sensi del NetzDG, visitare la nostra pagina Centro assistenza per il NetzDG. Le forze dell'ordine possono richiedere informazioni ai sensi del NetzDG tramite il Sistema per le richieste online delle forze dell'ordine.

Funzionari per i procedimenti amministrativi e civili ai sensi della Sez. 5(1) del NetzDG: Freshfields Bruckhaus Deringer Rechtsanwälte Steuerberater PartG mbB (Berlin), Potsdamer Platz 1, 10785, Berlin.
Legge sui fornitori di servizi in materia di diritto d'autore ("UrhDaG")
Il destinatario autorizzato ai sensi della Sez. 20 dell'UrhDaG per le notifiche nei procedimenti giudiziari è: Freshfields Bruckhaus Deringer Rechtsanwälte Steuerberater PartG mbB (Düsseldorf), Feldmühleplatz 1, 40545 Düsseldorf.
Informazioni per le autorità statali di vigilanza dei contenuti multimediali
Eventuali notifiche amministrative ai sensi del trattato sui media tedesco (Medienstaatvertrag) a Meta Platforms Ireland Ltd. possono essere inviate a: Facebook Germany GmbH, c/o Freshfields Bruckhaus Deringer Rechtsanwälte Steuerberater PartG mbB, Hohe Bleichen 7, 20354 Hamburg.
Classificazione dei contenuti
Qui forniamo informazioni sulla classificazione dei contenuti.

Il servizio Instagram
Accettiamo di fornire all'utente il Servizio Instagram. Il Servizio comprende tutti i prodotti, le funzioni, le app, i servizi, le tecnologie e il software di Instagram che forniamo per supportare la missione di Instagram: avvicinare l'utente a persone ed elementi di suo interesse. Il Servizio è composto dagli aspetti seguenti:

    Offerta di opportunità personalizzate per la creazione, connessione, comunicazione, scoperta e condivisione.
    Le persone sono diverse. Vogliamo rafforzare le relazioni tramite esperienze condivise di effettivo interesse per l'utente. Pertanto, sviluppiamo sistemi per provare a comprendere chi e cosa sia di interesse per l'utente e per gli altri e usiamo tali informazioni per aiutare l'utente a creare, trovare, partecipare e condividere esperienze rilevanti. Ciò prevede mettere in evidenza contenuti, funzioni, offerte e account che potrebbero essere di interesse per l'utente e offrire modi di utilizzo di Instagram in base alle azioni intraprese dal singolo utente e da tutti gli utenti all'interno e all'esterno di Instagram.
    Promozione di un ambiente positivo, inclusivo e sicuro.
    Sviluppiamo e usiamo strumenti e offriamo risorse ai membri della nostra community per aiutarli a rendere le loro esperienze positive e inclusive, compresi i casi in cui riteniamo possano aver bisogno di aiuto. Disponiamo inoltre di team e sistemi che lavorano per combattere usi impropri e violazioni delle nostre Condizioni e normative e comportamenti dannosi e ingannevoli. Usiamo tutte le informazioni in nostro possesso, comprese quelle sull'utente, per mantenere sicura la piattaforma. Potremmo anche condividere informazioni relative a usi impropri o contenuti dannosi con altre aziende di Meta o con le forze dell'ordine. Per maggiori informazioni, è possibile consultare la nostra Normativa sui dati.
    Sviluppo e uso di tecnologie che ci aiutano a supportare in modo costante la crescita della nostra community.
    Organizzare e analizzare le informazioni per la crescita della nostra community è fondamentale per il nostro Servizio. Una parte considerevole del nostro Servizio prevede la creazione e l'uso di tecnologie all'avanguardia che ci aiutano a personalizzare, proteggere e migliorare il nostro Servizio su vasta scala per una community di livello globale. Le tecnologie come l'intelligenza artificiale ed il machine learning ci consentono di applicare processi complessi ai nostri Servizi. Le tecnologie automatizzate ci aiutano anche a garantire la funzionalità e l'integrità del nostro Servizio.
    Offerta di esperienze coerenti e senza interruzioni in altri prodotti delle aziende di Meta.
    Instagram fa parte delle Aziende di Meta, che condividono tecnologie, sistemi, dati statistici e informazioni, compresi i dettagli dell'utente (maggiori informazioni nella Normativa sui dati), al fine di fornire servizi migliori, più sicuri e protetti. Forniamo anche modi per interagire nei prodotti delle aziende di Meta e progettiamo sistemi per garantire un'esperienza priva di interruzioni e coerente nei prodotti delle aziende di Meta.
    Garanzia di accesso al nostro Servizio.
    Per gestire il nostro Servizio globale, dobbiamo archiviare e trasferire dati nei nostri sistemi in tutto il mondo, anche al di fuori dei Paesi di residenza dell'utente. L'uso di questa infrastruttura globale è necessario ed essenziale per fornire il nostro Servizio. Questa infrastruttura può essere posseduta o gestita da Meta Platforms, Inc., Meta Platforms Ireland Limited o dalle relative società affiliate.
    Connessione con brand, prodotti e servizi di interesse per l'utente.
    Usiamo i dati provenienti da Instagram e dagli altri prodotti delle aziende di Meta, nonché dai partner terzi, per mostrare inserzioni, offerte e altri contenuti sponsorizzati che riteniamo interessanti per l'utente. Tentiamo di rendere questi contenuti pertinenti tanto quanto le altre esperienze dell'utente su Instagram.
    Ricerca e innovazione.
    Usiamo le informazioni di cui disponiamo per sviluppare, testare e migliorare il nostro Servizio e per collaborare con altri sulla ricerca al fine di migliorare il nostro Servizio e contribuire al benessere della nostra community. Ciò comprende l'analisi dei dati sugli utenti che Facebook possiede e la comprensione del modo in cui le persone usano i nostri Servizi, ad esempio effettuando sondaggi e test e risolvendo i problemi delle nuove funzioni. 


Modalità di finanziamento del nostro Servizio
Anziché pagare per l'uso di Instagram, usando il Servizio regolato dalle presenti Condizioni l'utente riconosce che Facebook può mostrare inserzioni la cui promozione all'interno e all'esterno dei prodotti delle aziende di Meta avviene dietro pagamento da parte di aziende e organizzazioni. Usiamo i dati personali dell'utente (ad es. informazioni su attività e interessi) per mostrargli le inserzioni più pertinenti.
Facebook mostra all'utente inserzioni pertinenti e utili senza rivelarne l'identità agli inserzionisti. Facebook non vende i dati personali dell'utente. Consentiamo agli inserzionisti di indicarci elementi quali i propri obiettivi di business e il tipo di pubblico a cui desiderano mostrare le proprie inserzioni. Facebook mostra quindi le inserzioni agli utenti che potrebbero essere interessati.
Facebook inoltre fornisce agli inserzionisti report sulle prestazioni delle loro inserzioni per consentire loro di comprendere in che modo gli utenti interagiscono con i loro contenuti all'interno e all'esterno di Instagram. Ad esempio, forniamo dati demografici generali e informazioni sugli interessi agli inserzionisti per consentire loro di capire meglio il loro pubblico. Facebook non condivide informazioni che identificano direttamente l'utente (informazioni come il nome o l'indirizzo e-mail dell'utente che possono essere usati per contattare o identificare l'utente) senza l'autorizzazione specifica dell'utente. Qui sono disponibili maggiori informazioni su come funzionano le inserzioni di Instagram.
Su Instagram, l'utente potrebbe vedere contenuti brandizzati pubblicati da titolari di account che promuovono prodotti o servizi sulla base di una relazione commerciale con il partner commerciale menzionato nei loro contenuti. L'utente può trovare maggiori informazioni qui.

Normativa sui dati
Per fornire il nostro Servizio, dobbiamo raccogliere e usare le informazioni dell'utente. La Normativa sui dati illustra come raccogliamo, usiamo e condividiamo le informazioni nei Prodotti di Meta. Il documento spiega anche come è possibile controllare le proprie informazioni, anche nelle impostazioni di privacy e protezione di Instagram.

L'impegno dell'utente
In cambio del nostro impegno per fornire il Servizio, l'utente deve assumersi nei nostri confronti gli impegni indicati di seguito.
Chi può usare Instagram: desideriamo che il nostro Servizio sia quanto più aperto e inclusivo possibile, ma vogliamo che sia anche sicuro, protetto e conforme alla legge. Pertanto, l'utente è tenuto a rispettare alcune limitazioni legali per poter far parte della community di Instagram.

    L'utente deve avere almeno 13 anni.
    Non devono gravare sull'utente divieti relativi alla ricezione di qualsiasi aspetto del nostro Servizio ai sensi della legge in vigore o all'effettuazione di pagamenti correlati ai Servizi se l'utente figura su una lista di soggetti sottoposti a divieti.
    L'account dell'utente non deve essere stato disabilitato per violazione della legge o di una delle nostre normative.
    L'utente non deve essere stato condannato per reati sessuali.

Utilizzi di Instagram non ammessi. Tutti devono assumersi le proprie responsabilità per offrire un Servizio sicuro e aperto a una community estesa.

    L'utente non può utilizzare l'identità di altri o fornire informazioni inesatte.
    L'utente non è tenuto a rivelare la propria identità su Instagram, ma deve fornirci informazioni precise e aggiornate (comprese le informazioni di iscrizione), che potrebbero comprendere la fornitura di dati personali. L'utente non può altresì assumere identità diverse dalla propria e non può creare account per altre persone, salvo loro autorizzazione esplicita.
    L'utente non può agire in modo illegittimo, ingannevole o fraudolento o per uno scopo contrario alla legge o non autorizzato.
    L'utente non può violare (o aiutare o incoraggiare altri a farlo) le presenti Condizioni o le nostre normative, in particolare le Linee guida della community di Instagram, le Condizioni della Piattaforma Meta e le Normative per gli sviluppatori e le Linee guida sulla musica.
    Se l'utente pubblica contenuti brandizzati deve rispettare le nostre Normative sui contenuti brandizzati, che richiedono all'utente di usare il nostro strumento per i contenuti brandizzati. Maggiori informazioni su come segnalare un comportamento o un contenuto sono disponibili nel nostro Centro assistenza.
    L'utente non può adottare comportamenti volti a interferire con o pregiudicare il funzionamento che è previsto per il nostro Servizio.
    Ciò comprende l'uso improprio di canali per segnalazioni, contestazioni o ricorsi, ad esempio presentare segnalazioni o ricorsi fraudolenti o infondati.
    L'utente non può tentare di creare account o accedere a o raccogliere informazioni in modi non autorizzati.
    Ciò comprende la creazione di account o la raccolta di informazioni con sistemi automatizzati senza la nostra espressa autorizzazione.
    L'utente non può vendere, concedere in licenza o acquistare account o dati ottenuti da Facebook o dal suo Servizio.
    Ciò comprende tentativi di acquistare, vendere o trasferire qualsiasi aspetto dell'account dell'utente (compreso il suo nome utente), richiedere, raccogliere o usare credenziali di accesso o badge di altri utenti oppure richiedere o raccogliere nomi utente o password di Instagram o usare in modo improprio token d'accesso.
    L'utente non può pubblicare le informazioni private o riservate di un'altra persona senza autorizzazione o eseguire qualsiasi azione che violi i diritti di terzi, compresi i diritti di proprietà intellettuale (ad es. violazione del diritto d'autore, violazione di marchi registrati, vendita di beni contraffatti o piratati).
    L'utente può usare le opere di un'altra persona soggette a eccezioni o limitazioni al diritto d'autore e altri diritti correlati ai sensi della legge applicabile. L'utente dichiara di essere titolare di o di aver ottenuto tutti i diritti necessari in relazione ai contenuti che pubblica o condivide. Maggiori informazioni, compreso come segnalare eventuali contenuti che sembrano violare i diritti di proprietà intellettuale, sono disponibili qui.
    L'utente non può modificare, trasformare, creare opere derivate o risalire al codice sorgente dei nostri prodotti o dei relativi componenti.
    L'utente non può usare un nome del dominio o un URL nel proprio nome utente senza la nostra previa autorizzazione scritta.

Autorizzazioni concesse dall'utente: nell'ambito del contratto, l'utente ci concede le autorizzazioni necessarie per la fornitura del Servizio.

    Non rivendichiamo la proprietà dei contenuti dell'utente, ma lo stesso ci concede la licenza di usarli.
    I diritti dell'utente relativi ai suoi contenuti non subiscono alcuna modifica. Non rivendichiamo la proprietà dei contenuti pubblicati dall'utente sul Servizio o tramite lo stesso e l'utente è libero di condividere i propri contenuti con chiunque, in qualsiasi momento. Tuttavia, l'utente deve concedere determinate autorizzazioni (note come "licenza") per consentirci di fornire il Servizio. Quando l'utente condivide, pubblica o carica un contenuto coperto da diritti di proprietà intellettuale (ad es. foto o video) in relazione o in connessione con il nostro Servizio, ci concede una licenza non esclusiva, trasferibile, conferibile in sublicenza e globale per la conservazione, l'uso, la distribuzione, la modifica, l'esecuzione, la copia, la pubblica esecuzione o la visualizzazione, la traduzione e la creazione di opere derivate dei propri contenuti (nel rispetto delle impostazioni di app e privacy) allo scopo di rendere disponibile il Servizio Instagram. La presente licenza cesserà di esistere una volta eliminati i contenuti dell'utente dai nostri sistemi. L'utente può eliminare i contenuti singolarmente o complessivamente attraverso l'eliminazione del proprio account. Per maggiori informazioni su come usiamo le informazioni e su come controllare o eliminare i propri contenuti, è possibile consultare la Normativa sui dati e accedere al Centro assistenza di Instagram.
    Uso di nome utente, immagine del profilo e informazioni relative a relazioni e azioni con account, inserzioni e contenuti sponsorizzati.
    È possibile usare nome utente, immagine del profilo e informazioni relative alle azioni (ad es. i "Mi piace") o relazioni dell'utente (ad es. i profili che segue) nell'ambito o in connessione con account, inserzioni, offerte e altri contenuti sponsorizzati che segue o con cui interagisce che sono visualizzati sui Prodotti di Meta, senza alcuna remunerazione nei suoi confronti. Ad esempio, possiamo mostrare che l'utente ha messo "Mi piace" a un post sponsorizzato creato da un brand che ci paga per mostrarne le inserzioni su Instagram. Analogamente alle azioni su altri contenuti e agli altri account seguiti, le azioni sui contenuti sponsorizzati e gli account sponsorizzati seguiti possono essere visualizzati solo dalle persone che dispongono delle relative autorizzazioni. Rispetteremo le impostazioni dell'utente relative alle inserzioni. Maggiori informazioni sulle impostazioni delle inserzioni sono disponibili qui.
    L'utente accetta che possiamo scaricare e installare aggiornamenti al Servizio sul suo dispositivo.


Ulteriori diritti che ci riserviamo

    Se l'utente seleziona un nome utente o un identificatore analogo per il proprio account, potremmo modificarlo, ove ritenuto opportuno o necessario (ad es. in caso di violazione dei diritti di proprietà intellettuale altrui o uso di un'identità non corrispondente alla propria).
    Se l'utente usa contenuti coperti da diritti di proprietà intellettuale di cui siamo titolari e resi disponibili nei nostri Servizi (ad es. immagini, progetti, video o suoni che forniamo e vengono aggiunti dall'utente ai contenuti creati o condivisi da questo), ci riserviamo tutti i diritti relativi a tali contenuti (esclusi quelli dell'utente).
    L'utente può usare i nostri diritti di proprietà intellettuale e i nostri marchi o elementi simili solo secondo quanto espressamente consentito dalle nostre Linee guida sull'uso del brand o dopo aver ottenuto la nostra previa autorizzazione scritta.
    L'utente deve ottenere la nostra autorizzazione scritta o l'autorizzazione ai sensi di una licenza open source per modificare, creare opere derivate, decompilare o tentare in altro modo di estrarre il nostro codice sorgente.


Rimozione dei contenuti e disabilitazione o chiusura dell'account

    <cr2>Eventuali contenuti o informazioni condivisi sul Servizio da parte dell'utente possono essere rimossi se ritenuti in violazione delle presenti Condizioni d'uso, delle nostre normative (comprese le Linee guida della community di Instagram) o nei casi previsti dalla legge.</cr2> <ter2>Abbiamo la facoltà di rifiutare o interrompere del tutto o in parte la fornitura del Servizio all'utente (anche attraverso l'interruzione o la disabilitazione dell'accesso ai Prodotti di Meta e ai Prodotti delle aziende di Meta) immediatamente al fine di proteggere la nostra community o i nostri servizi in caso di: creazione di rischi o esposizione di tipo legale a nostro danno, violazione delle presenti Condizioni d'uso o delle nostre normative (comprese le Linee guida della community di Instagram), violazione reiterata dei diritti di proprietà intellettuale di terzi o nei casi consentiti o previsti dalla legge.</ter2> <ter2><cr2><ch2>Potremmo altresì cessare o modificare il Servizio, rimuovere o bloccare i contenuti o le informazioni condivise sul nostro Servizio o interrompere, in tutto o in parte, la fornitura del Servizio qualora lo ritenessimo ragionevolmente necessario per evitare o attenuare conseguenze legali o amministrative pregiudizievoli nei nostri confronti.</ch2></cr2></ter2> In caso di rimozione di contenuti da parte nostra, informeremo l'utente e illustreremo le opzioni a sua disposizione per richiedere un altro controllo, a meno che l'utente violi in modo grave o ripetuto le presenti Condizioni o nel caso in cui fare ciò esponga noi o altri a responsabilità legale, danneggi la nostra community di utenti, comprometta o interferisca con l'integrità o il funzionamento dei nostri servizi, sistemi o prodotti, siano presenti restrizioni dovute a limiti tecnici oppure sia vietato farlo per motivi legali. L'utente può consultare il nostro Centro assistenza se ritiene che l'account sia stato chiuso per errore o se desidera disabilitare o eliminare in modo permanente il proprio account. Quando l'utente richiede di eliminare i contenuti o il proprio account, il processo di eliminazione inizia in automatico entro 30 giorni dalla richiesta. Una volta iniziato il processo, l'eliminazione dei contenuti potrebbe richiedere fino a 90 giorni. Durante il processo di eliminazione dei contenuti, questi non sono più visibili per gli altri utenti, ma rimangono soggetti alle presenti Condizioni d'uso e alla nostra Normativa sui dati. Una volta eliminati i contenuti, la rimozione dai sistemi di backup e disaster recovery potrebbe richiedere un ulteriore periodo di 90 giorni.
    <ter2>Il nostro diritto di risoluzione per giusta causa resta inalterato.</ter2> Si parla di giusta causa specificamente quando una parte viola gli obblighi previsti dalle presenti Condizioni, leggi, diritti di terzi o normative sulla privacy, e non si può pretendere che la parte che esercita la risoluzione prosegua il rapporto contrattuale in considerazione di tutte le circostanze del caso individuale e avendo soppesato gli interessi di entrambe le parti fino al momento concordato di risoluzione o alla scadenza di un termine di preavviso. Una risoluzione per giusta causa è possibile solo entro un intervallo di tempo ragionevole successivo alla scoperta della violazione.
    Se la giusta causa è la violazione di un obbligo delle presenti Condizioni, la risoluzione è consentita solo dopo la scadenza del periodo di ravvedimento concesso non andato a buon fine o a seguito di un avvertimento con esito negativo. Tuttavia, non è necessario concedere un termine per il ravvedimento se l'altra parte rifiuta di adempiere ai propri obblighi in modo grave e definitivo o se circostanze speciali giustificano una risoluzione immediata, a seguito della valutazione degli interessi di entrambe le parti. L'utente può consultare il nostro Centro assistenza se ritiene che l'account sia stato chiuso per errore o se desidera disabilitare o eliminare in modo permanente il proprio account.
    I contenuti non verranno eliminati entro 90 giorni dall'avvio del processo di eliminazione dei contenuti e dell'account nelle situazioni seguenti:
        I contenuti dell'utente sono stati utilizzati da altri utenti nel rispetto della presente licenza e non sono stati eliminati da questi ultimi (nel qual caso, la presente licenza continuerà a essere applicata fino all'eliminazione dei contenuti).
        L'eliminazione dei contenuti entro 90 giorni non è attuabile a causa di limitazioni tecniche dei nostri sistemi. In questo caso, completeremo l'eliminazione non appena possibile dal punto di vista tecnico.
        Nei casi in cui l'eliminazione immediata limitasse la nostra capacità di:
            indagare o investigare su attività illegali o violazioni di nostre condizioni e normative (ad es., identificare o indagare su usi impropri dei nostri prodotti o sistemi);
            proteggere la sicurezza dei nostri prodotti, sistemi e utenti;
            rispettare un obbligo previsto dalla legge, come la conservazione delle prove; o
            rispettare una richiesta proveniente da autorità giudiziarie o amministrative, forze dell'ordine o agenzie governative.
        In questi casi, i contenuti verranno conservati per un periodo non superiore a quanto necessario in relazione agli scopi per cui sono stati conservati (l'esatta durata varierà in base alla situazione).
    In caso di eliminazione o disabilitazione dell'account di un utente, le presenti Condizioni cessano di avere valore contrattuale fra l'utente e Facebook, tuttavia la presente sezione e la sezione sottostante intitolata "Il nostro contratto e conseguenze della nostra mancata accettazione" continueranno a trovare applicazione anche dopo la chiusura, la disabilitazione o l'eliminazione dell'account.


Il nostro contratto e conseguenze della nostra mancata accettazione
Il nostro contratto.

    L'uso di contenuti musicali nel nostro Servizio è disciplinato anche dalle nostre Linee guida sulla musica, mentre l'uso delle nostre API è disciplinato dalle Condizioni della Piattaforma Meta e dalle Normative per gli sviluppatori. Se l'utente usa determinate funzioni o servizi correlati, gli verrà fornita l'opportunità di accettare le condizioni aggiuntive che diventeranno parte del nostro contratto. Ad esempio, se l'utente usa le funzioni di pagamento, dovrà accettare i Termini di pagamento per la community. In caso ci sia un conflitto tra tali condizioni ed il presente contratto, prevarranno dette condizioni.
    In caso di inapplicabilità di un qualsiasi aspetto del presente contratto, le restanti parti dello stesso rimarranno in vigore.
    Qualsiasi modifica o rinuncia al presente contratto deve essere fatta per iscritto e sottoscritta da noi. La mancata applicazione di qualsiasi aspetto del presente contratto non costituisce in alcun modo una rinuncia.
    Ci riserviamo tutti i diritti non espressamente concessi all'utente.

Titolari dei diritti ai sensi del presente contratto.

    Il presente contratto non concede diritti a terzi.
    L'utente non può trasferire gli obblighi o i diritti previsti dal presente contratto senza il nostro consenso.
    I nostri diritti e obblighi possono essere ceduti ad altri. Ad esempio, ciò potrebbe verificarsi in caso di mutamento della nostra proprietà (mediante fusione, acquisizione o vendita di beni) o per legge.

Soggetti responsabili se accade qualcosa.

    <ltd2>La nostra responsabilità si limita a quanto segue.</ltd2> <ltd1>Ai sensi delle disposizioni di legge, la nostra responsabilità è illimitata in caso di lesioni con conseguenze negative per la vita, il corpo o la salute, in caso di dolo, colpa grave e in conformità con il Produkthaftungsgesetz.</ltd1>
    <ltd2>Senza limitazione alcuna di quanto sopra indicato, siamo responsabili per colpa lieve solo in caso di violazione di un obbligo "essenziale" ai sensi del presente contratto.</ltd2> Per obblighi "essenziali" si intendono gli obblighi necessari per l'esecuzione del contratto, la cui violazione comprometterebbe lo scopo dello stesso e di cui ci si aspetta l'adempimento. <ltd2>In questi casi, la responsabilità è limitata ai danni tipici e prevedibili.</ltd2> <ltd2>Negli altri casi, non sussiste alcuna responsabilità per colpa lieve.</ltd2>

Gestione delle controversie.
<j1>In caso di reclami o controversie relative all'uso del Servizio da parte dell'utente in qualità di consumatore, l'utente e Facebook accettano di risolvere controversie e reclami individuali dinanzi a un tribunale competente del Paese di residenza principale dell'utente che abbia giurisdizione in merito.</j1> <law1>In questo caso, si applicano le leggi del Paese in questione, indipendentemente dalle disposizioni sui conflitti di leggi.</law1>

<j3><law2>In caso di reclamo o controversia derivante dall'uso del Servizio in qualsiasi altra veste, tra cui, a titolo esemplificativo e non esaustivo, l'accesso e l'uso del Servizio a scopo aziendale o commerciale, l'utente ne accetta la risoluzione dinanzi a un tribunale competente in Irlanda e accetta l'applicazione delle leggi irlandesi, indipendentemente dalle disposizioni sui conflitti di leggi.</law2></j3>
Materiali non richiesti.
Apprezziamo sempre feedback o altri suggerimenti, ma possiamo usarli senza alcun limite o obbligo di remunerazione nei confronti dell'utente e non siamo tenuti a mantenerne la riservatezza.

Aggiornamento delle presenti Condizioni
<ch2>Potremmo apportare modifiche al nostro Servizio e alle nostre normative e potremmo modificare le presenti Condizioni in modo che riflettano in modo preciso il nostro Servizio e le nostre normative.</ch2> Apporteremo modifiche solo alle disposizioni non più opportune o incomplete e solo nei casi in cui siano ragionevoli per l'utente in considerazione dei suoi interessi. Salvo quanto diversamente previsto dalla legge, avviseremo l'utente delle modifiche e delle scelte disponibili (ad es. attraverso il nostro Servizio) almeno 30 giorni prima di aggiornare le presenti Condizioni e ne consentiremo la consultazione prima della loro entrata in vigore. <use2>Se l'utente continua a usare il Servizio, è tenuto a rispettare le Condizioni aggiornate.</use2> Se non desidera accettare le presenti Condizioni o eventuali aggiornamenti delle stesse, l'utente può eliminare il proprio account qui.
Revisione: 4 gennaio 2022 