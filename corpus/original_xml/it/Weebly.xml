https://termsandprivacy.weebly.com/tos-it.html

Pubblicato: 13 dicembre 2018

Data di decorrenza: 13 dicembre 2018

 

 Linee guida sui contenuti

I seguenti tipi di siti non sono consentiti su Weebly:

●      Per soli adulti: contenenti nudità in un contesto sessuale, genitali esposti o temi per adulti

●      Contenuti protetti da copyright: musica, film o giochi di cui non si detengono i diritti

●      Incitazione all'odio: contenuti che promuovono la violenza o incitano all'odio contro determinati individui o gruppi, sulla base di razza, religione, etnia, genere o orientamento sessuale. Gli esempi precedenti non sono intesi a costituire un elenco esaustivo degli individui o gruppi che potrebbero essere il bersaglio di incitazione all'odio.

●      Spam/SEO: siti il cui unico scopo è quello di ottenere un determinato ranking su Google, "like" su Facebook, ecc.

●      Phishing: siti destinati a indurre gli utenti a fornire il proprio nome utente e password

●      Contenuti illegali: contenuti che potrebbero essere illegali negli Stati Uniti o in base alle leggi di altri Paesi

●      Scam: strategie "arricchisciti in fretta", di marketing piramidale/multi-livello o altre strategie discutibili

●      Pubblicità eccessiva: pubblicità eccessiva sul sito, per esempio più di tre annunci pubblicitari per pagina

●      File hosting: per esempio i siti che non sono stati creati con l'editor Weebly

●      Esperienze sgradevoli: siti che utilizzano il modulo "HTML personalizzato" creando una pessima esperienza utente, come per esempio flash banner estremi, movimenti animati eccessivi o contenuti in grado di provocare crisi in visitatori inconsapevoli

●      Prodotti illegali/non appropriati: siti che offrono o vendono armi o articoli illegali, contraffatti, rubati, fraudolenti, che violano diritti di privacy/pubblicità, offensivi, pornografici o fabbricati/da utilizzare come armi

Questo elenco funge solo da riferimento e non intende essere esaustivo. Per informazioni più specifiche, si prega di leggere attentamente le Condizioni di seguito.

1. Accettazione delle Condizioni

Vi ringraziamo per utilizzare Weebly. Le presenti Condizioni d'utilizzo del Servizio ("Condizioni") rappresentano un accordo legale tra voi e Weebly (come definito di seguito) e disciplinano l'accesso e l'uso da parte vostra del servizio di creazione di siti web di Weebly, inclusi i nostri servizi di hosting di siti Web, siti Web, strumenti di comunicazione, applicazioni mobili, strumenti di e-commerce e altri servizi (collettivamente il "Servizio") accessibili mediante il sito Web (http://weebly.com), nonché i domini associati di proprietà di Weebly (collettivamente il "Sito") o resi disponibili in altri modi da Weebly. <use2><pinc2>Utilizzando il Servizio in qualsiasi modo, accettate le presenti Condizioni, la nostra Informativa sulla privacy e ogni altro avviso legale o linea guida postati sul Sito.</pinc2></use2> <use2>Se utilizzate il nostro Servizio per un ente, accettate le presenti Condizioni per conto di tale ente.</use2> Le presenti Condizioni si applicheranno anche in caso di utilizzo del Servizio a titolo di prova. Qualora non accettiate le presenti Condizioni, siete pregati di non utilizzare il Servizio.

Ai fini delle presenti Condizioni, i termini "Weebly", "noi", "ci" o "nostro" sono utilizzati per fare riferimento all'azienda Square con cui state trattando. L’entità contraente sarà determinata dal Paese di residenza dell’utente. Il "Paese di residenza" corrisponde alla giurisdizione associata al vostro account Weebly, come stabilito dalla vostra selezione o dall'accertamento della residenza da parte di Weebly utilizzando vari attributi data associati al vostro account Weebly.

●      Se siete residenti negli Stati Uniti, l’entità contraente è Square, Inc., 1455 Market Street, Suite 600, San Francisco, CA 94103, Stati Uniti.●      Se siete residenti in Canada, l’entità contraente è Square Technologies, Inc.

●      Se siete residenti in Giappone, l’entità contraente è Square KK.

●      Se siete residenti in Australia, l’entità contraente è Square AU PTY, Ltd.

●      Se siete residenti nel Regno Unito, in Irlanda o in qualsiasi altro paese eccetto Stati Uniti, Canada, Giappone o Australia, l’entità contraente è Squareup International Ltd.

Oltre alle restrizioni sopra indicate, se non siete legalmente in grado di stipulare contratti, ad esempio se non avete raggiunto la maggiore età nel vostro Paese o regione, non potete creare o utilizzare un account Weebly o utilizzare in altro modo il Servizio. Se non avete raggiunto la maggiore età nel vostro Paese o regione, potete solamente creare o utilizzare un account Weebly con la supervisione e il consenso di un genitore o un tutore oppure, in alternativa, mediante uno speciale account studente creato da un insegnante su education.weebly.com, a condizione che l'insegnante abbia ottenuto il consenso firmato dal vostro genitore o tutore.

2. Descrizione del Servizio

Il nostro Servizio Web consente agli utenti che sottoscrivono un account (ciascuno denominato un "Titolare di account") di creare e aggiornare un sito Web online. Una volta registrato, ciascun Titolare di account riceverà il proprio Sito Web e potrà postarvi dei "Contenuti" (definiti alla Sezione 8). Le nuove funzionalità del Servizio, ivi compresa la pubblicazione di nuovi strumenti e risorse Weebly, sono disciplinate dalle presenti Condizioni. Per usufruire del Servizio, dovrete disporre di un accesso a Internet, direttamente o mediante dispositivi con accesso ai contenuti del Web, e pagare i costi dell'accesso a Internet. Inoltre, dovrete disporre di tutte le apparecchiature necessarie per realizzare la connessione a Internet, ivi compreso un computer abilitato per il Web. Il Servizio può comprendere alcune comunicazioni da parte nostra, come annunci relativi ai servizi, messaggi di natura amministrativa e la Newsletter di Weebly. Tali comunicazioni sono considerate parte integrante dell'abbonamento a Weebly. Potrete accedere al Servizio solo mediante le interfacce del Servizio che vi forniamo.

3. Registrazione

Per registrarvi come Titolare di account, dovrete fornirci un indirizzo e-mail valido e altre informazioni personali ("Dati di registrazione"). Durante il processo di registrazione, sceglierete una password e un nome dell'account per i vostri siti Web e otterrete un ID Weebly. Siete tenuti a mantenere la riservatezza su password e account, così come su tutte le attività svolte mediante il vostro account. Ai fini dell'utilizzo del Servizio, vi impegnate a fornire e aggiornare Dati di registrazione veritieri, precisi, attualizzati ed esaustivi. <ter2>Qualora forniate informazioni false, inesatte, non attualizzate o incomplete o qualora Weebly abbia ragione di sospettare che tali informazioni siano false, inesatte, non attualizzate o incomplete, potremo sospendere o chiudere il vostro account e negare l'uso, ora o in futuro, del Servizio o di qualunque sua parte.</ter2> Oltre alle restrizioni sulla vendita stabilite nella Sezione 9 di seguito, vi è fatto divieto di creare o utilizzare account mediante Weebly.com se non siete maggiorenni nel vostro Paese o regione o se avete meno di 13 anni negli Stati Uniti. Gli studenti che non sono maggiorenni nel loro Paese o regione o hanno meno di 13 anni negli Stati Uniti possono, tuttavia, utilizzare Weebly mediante un apposito account per studenti creato da un insegnante tramite education.weebly.com, a condizione che l'insegnante abbia ottenuto un consenso genitoriale firmato dal genitore o tutore.

4. Informativa sulla privacy di Weebly

<pinc2>La nostra Informativa sulla privacy (disponibile su: https://www.weebly.com/it/privacy), che costituisce parte integrante delle presenti Condizioni, descrive le nostre modalità di raccolta, protezione e uso dei vostri Dati di registrazione e altre informazioni sul vostro conto.</pinc2> Vi invitiamo a leggere l'Informativa sulla privacy e a utilizzare le informazioni ivi contenute per prendere decisioni informate.

5. Sicurezza del sito Web e dell'account

Siete tenuti a garantire la sicurezza del vostro account e sito Web per tutte le attività svolte o le operazioni realizzate mediante tale account o in relazione al sito Web. Vi impegnate a comunicarci senza indugio per iscritto qualsiasi uso non autorizzato dell'account o qualsiasi altra violazione della sicurezza. <ltd2>Non saremo responsabili di eventuali perdite o danni derivanti dalla vostra mancata osservanza del presente obbligo di sicurezza.</ltd2> <ltd2>Prendete atto e convenite che Weebly e le sue consociate, controllate, i suoi funzionari, direttori o dipendenti non saranno in alcun caso e in alcun modo responsabili dei vostri atti od omissioni o di quelli di terzi, ivi compresi i danni di qualsivoglia natura derivanti da tali atti o omissioni.</ltd2>

6. Diritti di proprietà

Il Sito e il Servizio sono di proprietà di Weebly. Il Sito e il Servizio utilizzano e mostrano contenuti, caratteristiche e funzionalità, inclusi, a titolo esemplificativo, software proprietari, invenzioni, diritti d'autore, marchi commerciali, immagini commerciali, marchi di servizio, loghi, slogan e tagline, di proprietà di Weebly o di terzi non affiliati, che sono protetti dalle leggi statunitensi e internazionali in materia di diritti d'autore, marchi commerciali, brevetti, segreto commerciale e/o da altre leggi in materia di proprietà intellettuale o diritti di proprietà. Nessuna parte del Sito o del Servizio può essere copiata, riprodotta, visualizzata, trasmessa o utilizzata in altro modo per qualsiasi scopo senza la previa autorizzazione scritta di Weebly o del rispettivo titolare della proprietà intellettuale, o se non diversamente specificato nel presente documento. Ci riserviamo ogni diritto non espressamente concesso nelle presenti Condizioni.

Il Servizio, tutto il software confidenziale e proprietario utilizzato in relazione al Servizio, i Materiali (come definiti di seguito), i contenuti degli annunci pubblicitari degli sponsor o delle informazioni presentatevi mediante il Servizio o dagli inserzionisti e tutti gli altri materiali e servizi forniti da o mediante Weebly sono protetti dalle leggi in materia di diritti d'autore, marchi commerciali, segreto commerciale e altri elementi di proprietà intellettuale.  Voi siete gli unici responsabili di garantire che l'utilizzo di tali Materiali, comprese le "foto professionali" o le "foto gratuite" rese disponibili tramite il Servizio, avvenga esclusivamente in conformità con tutte le leggi pertinenti e qualsiasi termine o condizione applicabile a tali Materiali.  <ltd2>In nessun caso Weebly sarà responsabile nei confronti vostri o di terzi per l'utilizzo dei Materiali in violazione della legge o di eventuali termini o condizioni applicabili a tali Materiali.</ltd2>

"Materiali" indica tutti i software, i testi, la documentazione software, il design, le caratteristiche visive e di interazione, le fotografie, la grafica, gli elementi audio e video, i messaggi, la messaggistica interattiva e istantanea, il modello e le funzioni, i file, i documenti, le immagini o altri materiali postati pubblicamente o trasmessi privatamente, nonché tutte le rispettive opere derivate, resi disponibili da o tramite Weebly o il Servizio.

Siete autorizzati a utilizzare i Materiali solo ed esclusivamente ove siano necessari per l'accesso e l'utilizzo del Servizio conformemente alle presenti Condizioni e, nel caso di Materiali di proprietà di terzi resi disponibili da o tramite Weebly o il Servizio, a qualsiasi termine o condizione di terze parti applicabile a tali Materiali. Tale autorizzazione non vi consente di conservare, copiare, riprodurre, ripubblicare, modificare, caricare, postare, tradurre, effettuare operazioni di scraping, noleggiare, concedere in leasing, dare in prestito, vendere, distribuire, trasferire, trasmettere, visualizzare, decompilare, effettuare operazioni di reverse engineering, disassemblare, decifrare (o cercare in altro modo di scoprire qualsiasi codice di programmazione o il codice source utilizzato nei o con i Materiali), né distribuire in qualsiasi modo i Materiali diversamente da come consentito espressamente nelle presenti Condizioni. Non vi è consentito vendere, cedere, concedere in sublicenza, concedere una garanzia o cercare di trasferire in altro modo qualsiasi diritto contenuto nel Servizio o nei Materiali, creare opere derivate basate sul Servizio o i Materiali o sfruttare commercialmente in qualsivoglia modo il Servizio o i Materiali, integralmente o parzialmente, salvo come espressamente consentito nelle presenti Condizioni. È espressamente vietato qualsiasi utilizzo del Servizio o dei Materiali per fini diversi da quelli espressamente consentiti nelle presenti Condizioni e nelle eventuali condizioni di servizio pertinenti di terze parti. Ci riserviamo ogni diritto non espressamente concesso nelle presenti Condizioni.

Tutti i marchi commerciali, marchi di servizio, loghi, slogan e tagline (singolarmente e collettivamente "Marchio" o "Marchi") sono di proprietà di Weebly o dei rispettivi proprietari. Salvo ove previsto diversamente ed espressamente nelle presenti Condizioni, non vi viene concessa alcuna licenza o alcun diritto di utilizzo di qualsiasi Marchio senza l'espressa autorizzazione scritta di Weebly o del rispettivo terzo proprietario del Marchio.

"Foto professionali" - Acquistando e/o utilizzando le "foto professionali" disponibili tramite il Servizio, vi impegnate a: (i) utilizzare tali "foto professionali" solo sul vostro sito Weebly, esclusivamente per la visualizzazione in forma digitale; (ii) non vendere, modificare, riutilizzare, rivendere, distribuire, visualizzare, riprodurre o fare qualsiasi altro uso di tali "foto professionali"; (iii) laddove una "foto professionale" ritragga un individuo e sia utilizzata in connessione con un argomento sensibile, critico o controverso, includere una dichiarazione secondo cui l'immagine è utilizzata solo a scopo illustrativo e l'individuo ritratto è un modello; e (iv) non attivare la funzione "tasto destro" per le "foto professionali", non rimuovere i metadati delle "foto professionali" e non effettuare operazioni di reverse engineering, decompilare o disassemblare il sito per abilitare il download o l'uso delle "foto professionali" in maniera indipendente.  Inoltre, non vi è consentito utilizzare le "foto professionali": (i) in maniera indipendente senza altri contenuti; (ii) per scopi pornografici, diffamatori o altri scopi illeciti; (iii) per creare o consentire la creazione di prodotti stampati; (iv) in prodotti per la vendita al dettaglio fisici o digitali, come cartoline elettroniche, calendari, poster o screensaver; (v) per suggerire o lasciare intendere la presenza di approvazioni, sponsorizzazioni o affiliazioni da parte di o nei confronti di qualsiasi soggetto contenuto nelle "foto professionali"; (vi) allo scopo di abilitare la condivisione del file immagine; o (vii) in loghi, marchi commerciali, marchi di servizio o altri marchi o identificatori.

7. I vostri diritti sui vostri contenuti

Weebly non rivendica la proprietà dei vostri Contenuti (come definiti di seguito), ma vi concede un'autorizzazione a livello mondiale di ospitare tali Contenuti sul Servizio e di svolgere tutte le attività necessarie per ospitare i vostri Contenuti sul Servizio (per esempio creare copie, riformattare e distribuire i vostri Contenuti). In altre parole, concedete alla nostra azienda, e alle sue controllate, alle sue consociate e ai suoi successori, un diritto mondiale, non esclusivo, a titolo gratuito, interamente pagato, trasferibile, irrevocabile, perpetuo e sublicenziabile di utilizzare, riprodurre, modificare, adattare, pubblicare, creare opere derivate, distribuire e rappresentare ed esibire pubblicamente i vostri Contenuti in tutto il mondo e attraverso qualsiasi strumento.

Non desideriamo ricevere informazioni confidenziali o proprietarie da voi mediante il Servizio o per e-mail. Salvo ove convenuto diversamente per iscritto da un rappresentante autorizzato di Weebly, i materiali, le informazioni o le idee che ci trasmettete con qualsivoglia strumento potranno essere divulgati o utilizzati da noi o le nostre consociate senza retribuzione o responsabilità nei vostri confronti per qualsivoglia scopo, compresi, a titolo esemplificativo, lo sviluppo, la fabbricazione e la commercializzazione di prodotti. La presente disposizione, tuttavia, non si applica ai Contenuti o alle informazioni personali oggetto della nostra Informativa sulla privacy.

8. Regole e obblighi in materia di contenuti e condotta

Tutte le informazioni, dati, testi, software, musica, suoni, fotografie, grafica, video, messaggi, beni, prodotti, servizi o altri materiali che postate su un sito Web mediante il Servizio ("Contenuti") sono di proprietà esclusiva della persona da cui provengono tali Contenuti. Siete responsabili di tutti i Contenuti che caricate, postate, trasmettete o rendete disponibili in altro modo mediante il Servizio. Non controlleremo i Contenuti che postate mediante il Servizio. I vostri Contenuti non includono dati delle transazioni o dati comportamentali acquirente/venditore non identificabili come personali, derivanti dall'uso della piattaforma di eCommerce di Weebly (collettivamente, "Dati della piattaforma"). Weebly è titolare di tutti i Dati della piattaforma e li usa per le operazioni, le migliorie e le analisi del Servizio. È inoltre vostra responsabilità occuparvi della creazione di copie di back-up dei vostri Contenuti.

Utilizzando il Servizio, potrete esporvi a contenuti offensivi, indecenti o non appropriati. <ltd2>In alcun caso saremo responsabili dei vostri Contenuti o dei contenuti di terzi, compresi, a titolo esemplificativo, qualsiasi errore od omissione nei vostri Contenuti o qualsiasi perdita o danno di qualsivoglia natura derivanti dall'uso di qualsiasi Contenuto postato, trasmesso o reso disponibile in altro modo mediante il Servizio.</ltd2> <cr3>Prendete atto che non effettuiamo una verifica preliminare dei Contenuti, ma che avremo il diritto (senza esservi obbligati) di rifiutare, spostare o cancellare qualsiasi Contenuto disponibile mediante il Servizio.</cr3> <cr2>Avremo altresì diritto a rimuovere ogni Contenuto che violi le presenti Condizioni o che, a nostra assoluta discrezione, riteniamo comunque non appropriato.</cr2> Siete tenuti a valutare e a farvi carico di tutti i rischi legati all'uso di qualsiasi Contenuto. Non potrete fare affidamento su alcun Contenuto da noi creato. Prendete atto e convenite che potremo conservare i Contenuti e anche divulgarli se richiesto dalla legge o qualora riteniamo in buona fede che tale conservazione o divulgazione sia ragionevolmente necessaria per: (a) ottemperare a una procedura giuridica; (b) applicare le presenti Condizioni; (c) rispondere a reclami secondo cui un Contenuto viola i diritti di terzi; o (d) tutelare i nostri diritti, i nostri beni o la nostra sicurezza personale e quelli dei nostri utenti e del pubblico.

L'elaborazione tecnica e la trasmissione del Servizio, compresi i Contenuti, possono comportare (a) la trasmissione su varie reti; e (b) modifiche per attenersi e adeguarsi ai requisiti tecnici di connessione di reti o dispositivi.

Non vi è consentito:

A.    Caricare, postare, trasmettere o rendere disponibile in altro modo qualsiasi Contenuto che:

               i.         sia illecito, nocivo, intimidatorio, ingiurioso, molesto, ambiguo, denigratorio, volgare, osceno, calunnioso, offensivo per la privacy altrui (compresi, senza esclusione, qualsiasi indirizzo, e-mail, numero di telefono o qualunque altra informazione di contatto senza il consenso scritto del titolare di tali informazioni), esecrabile o non appropriato da un punto di vista razziale, etnico o altro;

             ii.         non avete il diritto di trasmettere ai sensi di qualsiasi legge o rapporto contrattuale o fiduciario (come informazioni interne, informazioni proprietarie e confidenziali apprese o divulgate nell'ambito di rapporti di lavoro o ai sensi di accordi di riservatezza);

           iii.         violi qualsiasi brevetto, marchio commerciale, segreto commerciale, diritto d'autore, diritto di privacy o pubblicità o altri diritti di proprietà di qualsiasi soggetto (per es. musica, film, immagini, e-book o giochi sui quali non godete di diritti);

            iv.         sia un'e-mail commerciale non richiesta o uno "spam"; Ciò comprende marketing e pubblicità scorretti o qualsiasi altra pratica che sia in qualsiasi modo legata a "spam", come (i) inviare e-mail di massa a destinatari che non vi hanno richiesto e-mail o con un indirizzo di recapito falso, (ii) promuovere un sito con link, titoli o descrizioni inadeguati, o (iii) promuovere il vostro sito postando più commenti identici su forum pubblici;

              v.         contenga virus del software, worm, cavalli di Troia o qualsiasi altro codice informatico, file o programma che interrompano, distruggano o limitino la funzionalità del Servizio, il software o hardware del computer o i dispositivi di telecomunicazione, o che possano incidere sulla capacità di qualsiasi utente di Weebly di accedere al Servizio;

            vi.         sia finalizzato a trarre vantaggio da un utente, ad esempio con strategia di marketing piramidale/multi-livello "arricchisciti in fretta", "guadagna navigando" o altre strategie discutibili; o

          vii.         sia per soli adulti per natura, come qualsiasi nudità in un contesto sessuale o Contenuto con temi per adulti o che rivela genitali esposti;

B.    nuocere ai minori in qualsiasi modo;

C.    realizzare atti di "stalking" o bullismo o molestare altri in altro modo;

D.    farvi passare per qualsiasi persona o entità, compresi, a titolo esemplificativo, un dipendente Weebly, un forum leader, una guida o un ospite, o dichiarare falsamente o dichiarare erroneamente in altro modo la vostra affiliazione a una persona o entità;

E.    falsificare intestazioni o manipolare in altro modo identificativi al fine di occultare l'origine di qualsiasi Contenuto trasmesso mediante il Servizio;

F.    interferire con, o turbare, il Servizio o i server o le reti connessi al Servizio, o contravvenire a qualsiasi requisito, procedura, politica o regolamento di reti connesse al Servizio;

G.    violare intenzionalmente o involontariamente leggi o regolamenti locali, statali, federali o stranieri; Siete tenuti a osservare tutte le leggi applicabili in materia di trasmissione di dati tecnici esportati dagli Stati Uniti o il vostro Paese di residenza. Se utilizzate il Sito, il Servizio o i Materiali al di fuori degli Stati Uniti d'America, sarete responsabili in via esclusiva dell'osservanza di tutte le leggi applicabili, comprese, a titolo esemplificativo, le norme in materia di condotta online accettabile, riservatezza dei dati, e le normative sulle esportazioni e le importazioni di altri Paesi;

H.    promuovere o fornire informazioni istruttive riguardo ad attività illegali, promuovere danni o lesioni fisici nei confronti di qualsiasi gruppo o soggetto, o promuovere qualsiasi atto di crudeltà sugli animali; Ciò può comprendere, a titolo esemplificativo, la fornitura di istruzioni su come fabbricare bombe, granate e altre armi o dispositivi incendiari;

I.    utilizzare il Servizio come un servizio di invio a un altro sito Web o manipolare in modo fraudolento il ranking di Google o un altro motore di ricerca o i "like" di Facebook o un'altra rete sociale o sito Web e meccanismi di votazione analoghi;

J.    richiedere password o informazioni di identificazione personale di terzi per fini illeciti o di phishing;

K.    oltrepassare l'ambito di applicazione del Servizio sottoscritto (per es. accedendo e utilizzando gli strumenti che non avete diritto a utilizzare o cancellando, aggiungendo o modificando in altro modo commenti o contenuti di altri utenti);

L.    inserire più di tre annunci pubblicitari per pagina o qualsiasi pubblicità che riduca sensibilmente la fruibilità del Sito;

M.    caricare file all'unico scopo di farli ospitare da noi e per l'uso all'esterno di un sito Web creato utilizzando il Servizio (ovvero creato con l'editor Weebly);

N.    creare un sito Web che fa sì che l'utente viva un'esperienza sgradevole con programmi personalizzati. Ne sono esempio, a titolo non esaustivo, flash banner estremi, movimenti animati eccessivi o contenuti in grado di provocare crisi in visitatori inconsapevoli;

O.    utilizzare in qualsiasi circostanza software open source soggetto alla licenza GNU Affero General Public License v.3 o licenza superiore;

P.    abusare dei nostri servizi di posta elettronica, chat e telefono o bistrattare gli agenti dell'assistenza clienti;

Q.    adottare qualsiasi altra azione durante l'utilizzo del Servizio che è dannosa per il Servizio o la reputazione di Weebly, come determinato da Weebly a sua esclusiva discrezione.

<ter2>Ci riserviamo il diritto di cancellare qualunque account o utente che abbia violato una delle suddette proibizioni.</ter2>

9. Vendite mediante Weebly

Alcuni dei nostri Servizi e Materiali possono offrirvi l'opportunità di vendere o acquistare beni e servizi mediante siti ospitati o concepiti da Weebly (beni e servizi definiti qui di seguito come "Prodotti commerciali"). Stiamo fornendo questa piattaforma soltanto per consentire ad acquirenti e venditori di realizzare transazioni relative a tali Prodotti commerciali. Per effettuare vendite mediante Weebly, dovrete avere un'età minima di 18 anni o essere almeno maggiorenni nel vostro Paese di residenza. Inoltre, dovrete fornire il vostro nome giuridico completo, l'attuale indirizzo, un indirizzo e-mail valido e qualsiasi altra informazione da noi richiesta. In caso di controversia relativa alla proprietà dell'account, ci riserviamo il diritto di richiedere documenti per accertare o confermare la proprietà dell'account. Tali documenti possono comprendere, a titolo esemplificativo, una copia scannerizzata della vostra licenza professionale, un documento d’identità munito di foto rilasciato dalle autorità governative, le ultime quattro cifre della carta di credito registrata, ecc.

Se un acquirente acquista Prodotti commerciali, i pagamenti saranno elaborati mediante il nostro provider di servizi di pagamento. Quando inseriscono i dati dei loro pagamenti, gli acquirenti di Prodotti commerciali riceveranno un avviso che li indirizza alle condizioni d'utilizzo del servizio e alla politica sulla privacy del terzo provider di servizi di pagamento. Tali servizi di pagamento sono disciplinati esclusivamente dalle condizioni d'utilizzo del servizio e dall'informativa sulla privacy del provider di servizi di pagamento. Decliniamo ogni responsabilità per le azioni di tali terzi provider di servizi. In aggiunta alle altre regole e agli altri requisiti descritti nelle presenti Condizioni, siete tenuti a seguire le regole qui di seguito elencate al momento dell'offerta, della vendita o dell'acquisto di Prodotti commerciali.

È VIETATO offrire o vendere Prodotti commerciali che:

●      siano illegali o potenzialmente illegali, compresi quelli contraffatti, rubati o fraudolenti. I Prodotti commerciali venduti mediante i Servizi devono essere conformi a tutte le leggi applicabili, compresi i Prodotti commerciali venduti a soggetti al di fuori degli USA;

●      violano o sono potenzialmente in grado di violare i diritti di proprietà intellettuale o diritti alla privacy di altri soggetti, o che possono essere calunniosi, denigratori o diversamente diffamatori;

●      che, a nostra discrezione, sono inappropriati, offensivi, pornografici, sessualmente espliciti o violenti; o

●      sono fabbricati, o da utilizzare principalmente, come armi, comprese armi da fuoco, dispositivi soggetti a restrizioni o munizioni. Ci riserviamo il diritto di stabilire a nostra assoluta discrezione se i Prodotti commerciali costituiscono "armi" ai fini delle presenti Condizioni; o

●      utilizzare immagini o nomi di terzi (comprese personalità o celebrità) per offrire o vendere Prodotti commerciali senza la loro previa autorizzazione;

10. Tariffe/Pagamento

Con Weebly potete concludere un contratto di un (1) mese, sei (6) mesi, dodici (12) mesi o ventiquattro (24) mesi. Alcune delle funzionalità del Servizio richiedono il pagamento delle tariffe descritte per ogni Servizio sul Sito (“Tariffe”). Se sottoscrivete tali funzionalità, dovrete pagare tutte le tariffe applicabili. <ch2>Ci riserviamo il diritto di modificare in qualsiasi momento i nostri prezzi e/o raggruppare alcune parti del Servizio ai fini della tariffazione. Ci autorizzate a effettuare le ragionevoli indagini necessarie a convalidare il vostro account e le vostre informazioni finanziarie.</ter2>

Tutte le Tariffe sono in dollari statunitensi (USD) e al netto delle imposte, dei contributi, dei dazi e degli oneri governativi simili di qualsiasi natura, tra cui, a titolo esemplificativo, le imposte sul valore aggiunto, sulle vendite e sull'utilizzo e le ritenute alla fonte in vigore in qualsiasi giurisdizione (collettivamente le "Imposte"). È vostra responsabilità determinare le eventuali Imposte applicabili ai pagamenti che effettuate o ricevete. Inoltre, è vostra esclusiva responsabilità stimare, riscuotere, segnalare e inoltrare le Imposte appropriate all'autorità pertinente. Se acquistate un Servizio che offriamo a fronte del pagamento di una Tariffa, accettate che Weebly o il nostro terzo provider di servizi conservi i dati della vostra carta di pagamento e ci autorizzate ad addebitarvi (a) qualsiasi Tariffa per i Servizi eventualmente acquistati, e (b) qualsiasi Imposta applicabile legata al vostro uso dei Servizi sulla carta di pagamento fornita, e ci rimborserete tutti i costi di riscossione di eventuali importi scaduti, compresi gli interessi dovuti sugli stessi. Se la carta di pagamento fornita giunge a scadenza e non indicate i dati della nuova carta di pagamento o cancellate il vostro account, ci autorizzate a continuare a fatturarvi e continuerete a essere responsabili di eventuali Tariffe non riscosse.

AL TERMINE DEL PERIODO DI VALIDITÀ CONTRATTUALE, IL VOSTRO CONTRATTO SARÀ RINNOVATO AUTOMATICAMENTE PER UN ULTERIORE PERIODO DI VALIDITÀ CONTRATTUALE UGUALE AL PRECEDENTE, FINO ALL'ESPLICITA CANCELLAZIONE DA PARTE VOSTRA, CON L'ADDEBITO A VOSTRO CARICO MEDIANTE IL VOSTRO METODO DI PAGAMENTO PREFERENZIALE. POTRETE DISATTIVARE IN QUALSIASI MOMENTO LA FUNZIONE DI RINNOVO AUTOMATICO DEL VOSTRO CONTRATTO IN VIGORE. POTRETE INVIARE IN QUALSIASI MOMENTO RICHIESTE DI CANCELLAZIONE VISITANDO HTTP://HC.WEEBLY.COM/HC/IT O CONTATTANDO IL NOSTRO CENTRO ASSISTENZA.

11. Cancellazione; Modifiche del Servizio

Qualora cancelliate il Servizio, la cancellazione avrà effetto immediato. Dopo la cancellazione, non avrete più accesso al vostro sito Web e potremo cancellare tutti i dati presenti sul vostro sito Web. Decliniamo ogni responsabilità per le informazioni o i contenuti cancellati.

Finché continueremo a offrire il Servizio, cercheremo di aggiornarlo, migliorarlo e ampliarlo. Di conseguenza, vi autorizziamo ad accedere al Servizio nelle condizioni in cui esiste ed è disponibile in qualsiasi giorno, e voi non avrete altri obblighi salvo quelli indicati espressamente nelle presenti Condizioni. <ch2><ter3>Potremo modificare (per es. la memorizzazione dei dati o i limiti di capacità), sostituire, negare l'accesso, sospendere o cancellare il Servizio, parzialmente o integralmente, o cambiare e modificare i prezzi di tutti o parte dei Servizi a nostra assoluta discrezione.</ter3></ch2> Salvo ove indicato diversamente, tutte queste modifiche avranno efficacia dal momento della loro pubblicazione sul nostro Sito o dietro comunicazione diretta a voi. <cr2>Ci riserviamo inoltre il diritto di sospendere, rimuovere e/o sopprimere qualsiasi Contenuto disponibile nell'ambito del vostro account, con o senza preavviso, qualora lo ritenessimo, a nostra esclusiva discrezione, in contrasto con le presenti Condizioni.</cr2> Per fugare ogni dubbio, non abbiamo alcun obbligo di conservare, mantenere o fornirvi una copia di qualsiasi Contenuto che voi o altri fornite durante l'utilizzo del Servizio. Ci riserviamo inoltre il diritto di limitare o cessare l'assistenza via telefono o chat, qualora usiate eccessivamente i servizi di assistenza clienti o compromettiate altrimenti la nostra capacità di fornire assistenza ad altri clienti (come determinato a nostra esclusiva discrezione).

12. Garanzia di rimborso

Tutti gli account Weebly a pagamento, tranne quelli mensili, prevedono una garanzia di rimborso di 30 giorni. Qualora non siate soddisfatti del Servizio per qualsiasi motivo, potrete ricevere un rimborso integrale se cancellerete il vostro account entro 30 giorni dall'attivazione o entro 30 giorni dal rinnovo del vostro contratto. Si prega di inviare le richieste di rimborso a https://hc.weebly.com/hc/it indicando l'oggetto "Refund Request" (richiesta di rimborso). Durante il periodo di validità contrattuale, potrete realizzare in qualsiasi momento l'upgrade o il downgrade del vostro servizio con Weebly. In caso di downgrade del servizio, sul vostro account Weebly sarà emesso un credito proporzionale per la differenza di costi tra i due servizi e per la parte restante del vostro periodo di validità contrattuale originale. Tale credito sarà utilizzato per i mesi di servizio futuri con Weebly e non potrà esservi rimborsato in contanti. Il downgrade del vostro account potrà comportare la perdita di Contenuti, funzionalità o capacità del vostro account. <ltd2>Decliniamo ogni responsabilità per tali perdite.</ltd2>

13. Servizi, software e siti Web di terzi; Assenza di approvazione tacita

<ltd2>Weebly non è responsabile o passibile di alcuna perdita o danno derivante dal vostro utilizzo di servizi, prodotti, software, contenuti o siti Web di terzi, inclusi, a titolo esemplificativo, contenuti come testi, documenti, design, immagini, clip, fotografie, video, grafica, audio, file audiovisivi, messaggi, messaggistica interattiva e istantanea, post, funzioni, file o altri materiali (collettivamente, "Materiali di terzi"), sia che siate stati connessi o indirizzati a Materiali di terzi mediante il Sito o il Servizio o meno.</ltd2> <ltd2>Weebly non avalla né si assume alcuna responsabilità per i Materiali di terzi e non fornisce alcuna garanzia in merito ad affidabilità, accuratezza, natura, origine, qualità o utilizzo di tali Materiali di terzi.</ltd2> Voi siete gli unici responsabili di garantire che l'utilizzo di qualsiasi Materiale di terzi, compresi quelli resi disponibili da o tramite il Sito o il Servizio, avvenga esclusivamente in conformità con tutte le leggi pertinenti e i termini e le condizioni di qualsiasi licenza o altro accordo applicabile.  <ltd2>In nessun caso Weebly sarà responsabile nei confronti vostri o di terzi per l'utilizzo o il presunto utilizzo dei Materiali di terzi.</ltd2>

Inoltre, i Materiali di terzi, come servizi di e-mail, e-commerce e pagamento, comprese, a titolo esemplificativo, le opzioni di pagamento Authorize.net, PayPal, Square e Stripe, possono essere soggetti alle condizioni d'utilizzo del servizio e alle politiche sulla privacy applicabili di terzi, e voi siete gli unici responsabili della lettura, l'accettazione e l'osservanza di tali condizioni prima di utilizzare qualsiasi Materiale di terzi. L'utilizzo di qualsiasi Materiale di terzi è a vostra discrezione e a vostro rischio. Qualora non accettiate le condizioni d'utilizzo del servizio o il contratto di licenza di terzi, non dovrete scaricare o utilizzare i Materiali di terzi. L’utilizzo di Materiale di terzi ottenuto mediante il Servizio non vi trasferisce alcun diritto, titolo di proprietà o partecipazione in o sul Materiale di terzi se non quelli definiti nelle condizioni d’utilizzo del servizio o nella licenza del terzo provider. Qualsiasi riferimento nel Sito a Materiale di terzi non costituisce un'approvazione o convalida da parte nostra di tale Materiale di terzi.

Terzi elaboratori di pagamenti: Weebly si avvale di elaboratori di pagamenti che collaborano con noi all'elaborazione sicura dei vostri dati di pagamento personalmente identificabili. L'uso dei vostri dati personali da parte di questi terzi elaboratori è disciplinato dalle rispettive politiche sulla privacy, che possono contenere o meno protezioni della privacy con lo stesso grado di protezione dell'Informativa sulla privacy di Weebly. Attualmente i pagamenti sono elaborati e gestiti ricorrendo ai terzi fornitori qui di seguito indicati. Vi indicheremo a quali elaboratori di pagamenti ricorriamo per l'elaborazione dei vostri pagamenti.

·                 Authorize.net - Informativa sulla privacy

·                 PayPal - Informativa sulla privacy

·                 Square - Informativa sulla privacy

·                 Stripe - Informativa sulla privacy

·                 Apple Pay - Informativa sulla privacy

·                 Android Pay - Informativa sulla privacy

Apple Pay e Android Pay sono automaticamente attivati per gli utenti che hanno selezionato Stripe come proprio sistema di elaborazione dei pagamenti. Se non desiderate accettare Apple Pay e Android Pay come modalità di pagamento, è vostra responsabilità disattivare Apple Pay e/o Android Pay. Potete disattivare queste opzioni di pagamento modificando le impostazioni della pagina di checkout del Negozio. L'uso di Apple Pay e Android Pay da parte vostra costituisce l'accettazione delle Linee guida per un uso accettabile di Apple Pay e/o dei Termini di servizio di Google/Android Pay (API).

14. Temi

Se lo desiderate, potete aggiungere temi del sito Web ("Temi personalizzati") al Servizio affinché siano utilizzati da altri utenti. Con il presente concedete e convenite di concederci un diritto e una licenza esclusivi, perpetui, concedibili in sublicenza, mondiali, irrevocabili e privi di royalty per utilizzare, copiare, modificare e creare opere derivate di qualsiasi Tema personalizzato da voi proposto nell'ambito del Servizio, compreso il codice HTML e le rispettive risorse multimediali.

15. Condizioni d'utilizzo della Piattaforma di Designer

Se per concepire un sito Web (un "Sito Web cliente") ricorrete al nostro Servizio di Piattaforma di Designer per conto di terzi (il vostro "Cliente"), il vostro utilizzo del Servizio sarà soggetto alle presenti condizioni supplementari.

A.    Il vostro rapporto con il Cliente è rigorosamente tra voi e quest'ultimo. Noi non saremo parte di alcun contratto tra voi e il vostro Cliente. Le modalità e gli strumenti da voi scelti per espletare i vostri servizi sono a vostra assoluta discrezione e sotto il vostro controllo esclusivo; tuttavia, convenite di espletare tali servizi in modo tempestivo e professionale, in linea con le prassi di settore e conformemente alle presenti Condizioni.

B.    Vi assumete la piena responsabilità per tutti i Siti Web clienti creati con il vostro account e per la conformità di ciascun Sito Web cliente con le presenti Condizioni.

C.    Sebbene intendiamo consentirvi di rivendere il servizio con un marchio privato, tale marchio privato non è in alcun modo garantito e non saremo in alcun modo ritenuti responsabili in caso di impossibilità di mantenere tale marchio privato.

D.    Qualora il vostro Cliente ci contatti, gli indicheremo di contattarvi. Qualora non prestiate assistenza al vostro Cliente e se riceviamo una richiesta da questi indicante che non avete prestato assistenza, ci riserviamo il diritto di prestargli assistenza direttamente.

E.    I pagamenti del vostro utilizzo del servizio di Piattaforma di Designer sono calcolati per sito Web. Ciascun Sito Web cliente creato mediante il vostro account e inserito online sul dominio di un Cliente comporta spese di servizio mensili. Tali spese di servizio sono addebitate sulla carta di credito da voi indicata per il vostro account Weebly.

F.    Le spese di servizio sono fatturate mensilmente per il servizio del mese successivo sulla base delle spese di servizio complessive di tutti i Siti Web clienti. Se un nuovo Sito Web cliente viene pubblicato a metà mese, sulla vostra fattura del mese successivo sarà inserito un importo proporzionale.

G.    Non saranno concessi rimborsi per eventuali giorni restanti nel ciclo di fatturazione in corso.

H.    Prendete atto e convenite che, in quanto Titolari di account, siete i responsabili ultimi del pagamento di ciascun Sito Web cliente creato mediante il vostro account. Qualora in qualsiasi momento non siano onorati gli obblighi di fatturazione di qualsiasi Sito Web cliente, potremo disattivare il Sito Web cliente fino ad adempimento di tali obblighi.

16. Rivendita del Servizio

Senza la nostra espressa autorizzazione scritta, che potrà essere sotto forma di accordo scritto separato con Weebly (come l'Accordo Weebly Cloud), non vi è consentito riprodurre, duplicare, copiare, vendere, rivendere o utilizzare alcuna parte del Servizio.

Weebly viene spesso utilizzata da Designer per progettare siti web per terzi. Tale utilizzo è espressamente consentito dalle condizioni della suddetta Piattaforma di Designer. Qualora concepiate siti Web per conto di terzi con qualsiasi altra versione di Weebly diversa dalla Piattaforma di Designer, ognuno di tali siti dovrà avere il proprio account controllato da tali terzi, e non potrete raggruppare più siti di clienti in seno a un account di vostra proprietà.

17. Registrazione di nomi di dominio, cancellazione di nomi di dominio e cambiamento del Registrar

Ai servizi di registrazione dei nomi di dominio (i "Servizi di dominio") fornitivi da Weebly si applicano anche le seguenti condizioni generali (le "Condizioni per i domini"). L'utilizzo dei Servizi di dominio forniti da Weebly vale come consenso a queste condizioni. Alcuni pacchetti di servizi comprendono la registrazione da parte di Weebly di un nome di dominio Internet o il rinnovo del vostro nome di dominio esistente (il "Nome di dominio") per vostro conto. Al fine della fornitura e/o il mantenimento di domini, Weebly agirà unicamente in qualità di agente tra voi e il provider di servizi di nomi di dominio responsabile dell'assegnazione del nome di dominio (il "Registrar"), che sarà Register.com. Tutte le nuove registrazioni e i loro successivi rinnovi saranno quindi soggetti alle condizioni generali di Register.com presenti su: http://www.register.com/policy/servicesagreement.rcmx. Weebly si riserva il diritto di utilizzare in qualsiasi momento un altro provider di servizi di nomi di dominio, nel cui caso le condizioni generali di tale ente si applicheranno in modo complementare alle presenti Condizioni e tale altro provider di servizi di nomi di dominio sarà considerato il "Registrar" ai fini delle presenti Condizioni.

 

Weebly potrà fornire un (1) nome di dominio gratuito per un anno, con un nuovo acquisto di un piano di abbonamento annuale o semestrale. Il dominio sarà inserito per la durata del vostro account Weebly, sarà registrato a vostro nome e, ove lo desideriate, potrete conservarlo, a condizione che onoriate tutte le spese di registrazione di dominio applicabili dopo il primo anno. Il nome di dominio gratuito si applica soltanto ad alcuni domini di livello superiore (ad esempio .com, .net e .org) al momento della sottoscrizione di un nuovo piano di abbonamento.

Al momento della registrazione del nome di dominio, sarete tenuti a fornire dati corretti ed esaustivi riguardo al titolare del nome di dominio ("Registrante") e al referente amministrativo. Il referente tecnico sarà in qualsiasi caso Weebly, Inc. Prima della richiesta di un nome di dominio, sarà vostra responsabilità verificare che il nome di dominio non violi i diritti di terzi o contravvenga a leggi, norme o regolamenti in vigore. Potremo posticipare l'attivazione di un nome di dominio fino al ricevimento del pagamento delle spese concordate per i servizi di registrazione. Weebly non è in grado di influire sull'assegnazione del nome di dominio da parte del Registrar. Non possiamo né garantire che vi siano assegnati i nomi di dominio richiesti e/o che i nomi di dominio assegnati siano privi di diritti di terzi e nemmeno garantirne l'esistenza continuativa. Tutte le informazioni che forniamo in relazione alla disponibilità di un nome di dominio sono basate sui dati forniti da terzi e si riferiscono soltanto al momento della richiesta delle medesime. Il dominio non sarà considerato assegnato prima della sua registrazione a vostro nome - il Registrante - e del suo inserimento nel database del Registrar.

La durata della registrazione iniziale dei domini acquistati può variare e la registrazione sarà rinnovata automaticamente per periodi consecutivi di 12 mesi. Il rinnovo automatico sarà fatturato quarantacinque (45) giorni di calendario prima della scadenza del vostro dominio (anche se tale data differisce dalla vostra data di rinnovo di sottoscrizione al sito Web Weebly). Naturalmente, potrete disdire in qualsiasi momento il rinnovo automatico disattivando la funzione di rinnovo automatico nelle impostazioni prima dell'entrata in vigore del rinnovo automatico. Ciascun nome di dominio acquistato viene registrato a vostro nome e, ove lo desideriate, potrete conservarlo a condizione che paghiate le spese applicabili. Se acquistate un nuovo dominio o rinnovate un dominio esistente e cancellate il vostro acquisto entro i primi trenta (30) giorni contattando https://hc.weebly.com/hc/it potrete ricevere un rimborso integrale. Il vostro diritto e la vostra titolarità sul vostro nome di dominio vi consentono di trasferire un dominio acquistato a un altro provider di domini; tuttavia, per i domini trasferiti non avrete diritto a un rimborso delle spese di registrazione corrisposte a Weebly. A prescindere dall’identità del Registrante o qualsiasi altra informazione nei vostri registri dei nomi di dominio, tutti i nomi di dominio registrati mediante Weebly utilizzando il vostro account Weebly sono coperti dalle presenti Condizioni.

Il mantenimento di dati di fatturazione precisi e aggiornati costituisce una condizione imprescindibile per mantenere un account Weebly. Tali dati devono comprendere il nome completo e reale del Registrante, un indirizzo di posta fisica (le caselle postali o gli indirizzi anonimi non sono ammessi), un indirizzo e-mail valido e un numero di telefono. Qualora tali informazioni varino, dovrete informarci senza indugio con un aggiornamento online. Si prega di notare che se i vostri dati di fatturazione, compresi i dati della vostra attuale carta di credito, non sono aggiornati, non rinnoveremo i vostri Servizi di dominio, che potranno quindi scadere.

Subordinatamente alle presenti Condizioni e a quelle del Registrar, potrete trasferire tutti i nomi di dominio mediante noi a un altro provider di servizi di nomi di dominio seguendo le istruzioni online fornite da Weebly. <ltd2>Qualora, per inadempimento del titolare dell'account o del nuovo provider di servizi di nomi di dominio, non dovessimo essere in grado di trasferire il dominio al nuovo provider di servizi di nomi di dominio, siamo autorizzati espressamente a far rimuovere il nome di dominio cancellato dal provider di servizi di nomi di dominio allo scadere della data di cancellazione, senza alcuna responsabilità nei confronti vostri e di qualsiasi terza parte per tale rimozione.</ltd2> Ci riserviamo il diritto di autorizzare i trasferimenti di dominio soltanto se avete saldato tutte le pretese incontestate in essere con noi.

Non sempre sarà possibile recuperare un nome di dominio dopo la sua scadenza. Weebly può, a sua assoluta discrezione, stabilire quando un nome di dominio può essere rinnovato dopo la scadenza e le spese da applicare. Se un nome di dominio scade per il mancato pagamento, Weebly avrà il diritto, a propria esclusiva discrezione, di: (a) registrare e utilizzare il nome di dominio per i fini che riterrà più opportuni; (b) vendere o trasferire il nome di dominio a terzi; o (c) eliminare il nome di dominio e consentire a qualsiasi nuovo registrante in qualsiasi parte del mondo di registrare nuovamente il nome di dominio. Inoltre, accettate che Weebly potrà recuperare qualsiasi importo non pagato sul vostro conto addebitandolo sulla carta di credito registrata presso Weebly.

In alcune occasioni, le registrazioni dei nomi di dominio possono essere oggetto di contenzioso giudiziario. Se Weebly è coinvolta in qualsiasi azione legale a causa di uno dei vostri nomi di dominio registrati, accettate di corrispondere a Weebly tutti i costi e le spese legali sostenute e di manlevare e tenere Weebly indenne da qualsiasi pretesa di terzi. Se viene notificata un'azione legale a Weebly dinnanzi all'autorità giudiziaria o amministrativa riguardante il vostro nome di dominio, Weebly potrà, a sua discrezione: (a) bloccare o sospendere la possibilità di utilizzarlo, apportare modifiche, o trasferirne la registrazione; e/o (b) controllare le vostre registrazioni con l'autorità giudiziaria competente, fornendo un estratto dal registro.

È necessario avvisarci subito se si perde il diritto a un nome di dominio registrato da Weebly per conto dei suoi utenti.

18. Email Marketing Service

Per i servizi di e-mail marketing forniti direttamente da Weebly ai suoi utenti ("Email Marketing Service"), si applicano i seguenti termini e condizioni. <use2>L'utilizzo dell'Email Marketing Service vale come consenso a queste condizioni.</use2> <ter2>Weebly può sospendere o interrompere l'accesso e l'utilizzo dell'Email Marketing Service, se le presenti condizioni non vengono rispettate.</ter2>

L’utilizzo dell’Email Marketing Service deve essere conforme a tutte le leggi nazionali e internazionali applicabili. Questo include le leggi a voi applicabili e anche le leggi applicabili a Weebly e a tutti i destinatari ai quali si ha intenzione di inviare email (ciascuno definito come “Destinatario”). Esempi di leggi applicabili sono le leggi in materia di spam o e-mail commerciali indesiderate (di seguito "Spam" o "UCE"), privacy, sicurezza, oscenità, diffamazione, proprietà intellettuale, pornografia, terrorismo, sicurezza nazionale, gioco d'azzardo, protezione dei bambini e altre leggi applicabili. È vostra responsabilità conoscere e comprendere le leggi applicabili all'utilizzo dell'Email Marketing Service e le e-mail che generate e inviate tramite l'Email Marketing Service. L'utilizzo dell'Email Marketing Service deve inoltre rispettare l'Informativa sulla privacy applicabile all'Email Marketing Service. L'Informativa sulla privacy di Weebly è disponibile qui.

Siete i soli soggetti responsabili dei prodotti e servizi e di tutte le altre promozioni e Contenuti presenti o a cui si fa riferimento nelle e-mail da voi inviate tramite l'Email Marketing Service. Accettate di utilizzare l'Email Marketing Service in modo lecito, sicuro e professionale, in linea con le best practice del settore, che prescrivono, tra l'altro, di mantenere registri affidabili. Siete gli unici responsabili di qualsiasi dichiarazione fatta e di tutta l'assistenza ai consumatori e per la garanzia e il supporto dei vostri prodotti e servizi.

L'utilizzo dell'Email Marketing Service deve seguire tutte le linee guida applicabili stabilite da Weebly. Le linee guida qui di seguito sono esempi di pratiche che potrebbero violare le presenti Condizioni durante la generazione o l'invio di e-mail o messaggi attraverso l'Email Marketing Service:

Non vi è consentito:

A.    Utilizzare l'Email Marketing Service in violazione delle Condizioni d'utilizzo di Weebly o di qualsiasi legge applicabile a voi o ai vostri Destinatari;

B.    Utilizzare l'Email Marketing Service per inviare Spam. È necessario assicurarsi che tutti i Destinatari abbiano espressamente autorizzato la ricezione di e-mail da parte vostra, fornendo in maniera positiva il c.d. opting-in per ricevere tali e-mail. Tutte le e-mail e messaggi inviati tramite l'Email Marketing Service devono rispettare la nostra Politica anti-spam, come indicato di seguito:

               i.         Weebly non ha alcuna tolleranza rispetto allo Spam e non ha intenzione di intrattenere affari con qualsiasi utente o azienda che compia attività di Spam/UCE. Non vendiamo o scambiamo informazioni personali incluse nelle nostre liste di opt-in.

             ii.         Un'e-mail viene definita Spam se per esempio: (a) l'identità personale del Destinatario e il contesto sono irrilevanti, perché il messaggio è ugualmente applicabile a molti altri destinatari potenziali; (b) il Destinatario non ha concesso in maniera verificabile, deliberata, esplicita e sempre revocabile il permesso all'invio del messaggio; e (c) la trasmissione e la ricezione del messaggio concede un vantaggio sproporzionato al mittente.

           iii.         Lo Spam è un problema di consenso, non di contenuto. Un Destinatario dovrà fornire il proprio "opt-in in maniera positiva", cioè dare espressamente il proprio consenso alla ricezione del messaggio, fornendo una risposta a una richiesta chiara e ben visibile o richiedendo l'opt-in su propria iniziativa.

            iv.         Lo U.S. CAN-SPAM Act regola e stabilisce i requisiti per i messaggi commerciali, dà ai Destinatari il diritto di richiedere di smettere di ricevere e-mail e stabilisce severe sanzioni per ogni violazione. Altri regolamenti e leggi internazionali si applicano al marketing elettronico, e, anche se non siamo in grado di fornire consulenza legale, vi invitiamo ad analizzare queste leggi, soprattutto se vivete al di fuori degli Stati Uniti o inviate comunicazioni a destinatari al di fuori di tale Paese.

              v.         Se ricevete segnalazioni di Spam, se incorrete in problemi di conformità, o se Weebly identifica un elenco di contatti potenzialmente problematici, per prima cosa faremo domande per cercare di capire il vostro business così come i vostri obiettivi di marketing. Se riteniamo che un elenco di contatti non è basato sul consenso o è troppo vecchio o problematico, richiederemo che venga rimosso dal vostro account. In alcuni casi, chiederemo di trovare un altro fornitore di servizi, perché i nostri obiettivi non sono semplicemente compatibili.

            vi.         Si prega di fare riferimento alle nostre domande frequenti situate nel Centro Assistenza per ulteriori indicazioni su come scrivere e-mail in maniera responsabile e per prendere visione degli strumenti supplementari che Weebly utilizza per proteggere dall'invio di e-mail indesiderate o non richieste.

          vii.         Se ritenete che un utente Weebly invii e-mail indesiderate, potete segnalarcelo all'indirizzo e-mail abuse@weebly.com.

C.     Utilizzare l'Email Marketing Service per richiedere, raccogliere o inviare informazioni non pubbliche o personali su un altro utente o qualsiasi altra persona senza il loro previo consenso scritto (o il consenso del genitore nel caso di un minore), informazioni illegali, o qualsiasi altra informazione che non si ha il diritto di richiedere, raccogliere o distribuire;

D.    Utilizzare l'Email Marketing Service per inviare e-mail che contengano o forniscano link a pornografia, altri contenuti sessualmente espliciti, merci o servizi illegali, o qualsiasi altro contenuto che Weebly ritenga inadeguato a sua esclusiva discrezione;

E.     Trasmettere messaggi, informazioni, dati, testi, software o immagini o altri elementi che non siano di proprietà o legalmente concessi in licenza, o che siano illegali, dannosi, minacciosi, abusivi, molesti, diffamatori, volgari, osceni, calunniosi o altrimenti discutibili o che possano violare il diritto di privacy o pubblicità di terzi;

F.     Inviare attraverso l'Email Marketing Service pubblicità, promozioni o iniziative e pratiche commerciali non etiche, false o fuorvianti;

G.    Pubblicare o trasmettere materiali che contengano virus o dati corrotti;

H.    Utilizzare elenchi e-mail acquistati o noleggiati da altri;

I.      Utilizzare indirizzi e-mail, nomi di dominio o server di posta di terze parti senza la dovuta autorizzazione;

J.      Inviare e-mail a indirizzi non specifici (per esempio, webmaster@domain.com o info@domain.com) o distribution list, newsgroup, indirizzi pubblicamente disponibili dalla stampa o altri media o indirizzi e-mail acquistati;

K.     Inviare e-mail che si traducano in un numero inaccettabile di lamentele per Spam o UCE (anche se le e-mail stesse non erano in realtà Spam o UCE);

L.     Disattivare od omettere di inserire in ogni e-mail un link di “cancellazione", che consente al Destinatario di essere rimosso dalla mailing list. Ognuno di tali link deve rimanere in funzione per almeno 60 giorni dopo la data di invio del messaggio, e accettate di non rimuovere, disattivare o tentare di rimuovere o disattivare il link;

M.   Disattivare o mancare di ottemperare a una qualsiasi richiesta da parte di un Destinatario di essere rimosso dalla vostra mailing list entro sette (7) giorni di calendario dal ricevimento della richiesta. Non potrete imporre una tassa, richiedere al Destinatario di fornirvi qualsiasi informazione di identificazione personale oltre l'indirizzo e-mail, o far sì che il Destinatario effettui qualsiasi altra operazione diversa dall'inviare una e-mail di risposta o dal visitare una singola pagina di un sito Internet quale condizione per onorare una richiesta di cancellazione. Come richiesto ai sensi dello U.S. CAN-SPAM Act e dalle altre leggi applicabili, voi riconoscete di essere responsabili della conservazione e di onorare la lista delle richieste di cancellazione a seguito della chiusura del vostro account Weebly, per qualsiasi ragione;

N.    Mascherare l'origine o la materia oggetto di qualsiasi e-mail o falsificare o manipolare l'indirizzo e-mail originario, il campo dell'oggetto, le intestazioni o le informazioni sul percorso di trasmissione in relazione a qualsiasi e-mail. Per ogni e-mail o messaggio inviato da parte vostra utilizzando l'Email Marketing Service, (a) il campo "da" deve individuare con precisione e in modo non ingannevole la vostra identità o l'identità della vostra organizzazione; e (b) il campo "soggetto" della vostra e-mail deve riguardare il reale contenuto dell'e-mail e non deve comprendere alcun contenuto ingannevole o fuorviante in relazione all'oggetto generale del messaggio di posta elettronica. Accettate di essere l'unico o il mittente designato di qualsiasi e-mail inviata tramite l'Email Marketing Service, ai sensi di qualsiasi legge o atto normativo applicabile al vostro utilizzo dell'Email Marketing Service (compreso ma non limitato allo U.S. CAN-SPAM Act del 2003, alla Legge Anti-Spam del Canada, al S.C. 2010, c. 23 e alla Direttiva 2003/58/CE del Parlamento europeo e del Consiglio del 12 luglio 2002), e come tale voi siete tenuti a rispettare tali leggi e qualsiasi altra legge applicata in altre giurisdizioni in relazione all'utilizzo da parte vostra dell'Email Marketing Service, e sarete responsabili per qualunque violazione di qualsiasi delle leggi applicabili.

O.    Omettere di includere in ogni e-mail il vostro indirizzo postale fisico valido (che, se ci si trova negli Stati Uniti, può essere costituito da una casella postale valida capace di soddisfare i requisiti di registrazione previsti dallo United States Postal Service) o un link a tali informazioni. Per i Destinatari situati nell'UE, ogni e-mail deve inoltre includere il numero di iscrizione della società del mittente e il numero di partita IVA o un link a tali informazioni;

P.     Includere in qualsiasi e-mail "junk mail", "catene di Sant'Antonio", "schemi piramidali", incentivi (per esempio, coupon, sconti, premi o altri incentivi) o altro materiale che incoraggi un Destinatario a inoltrare l'e-mail a un altro destinatario; o

Q.    Violare i regolamenti in materia di esportazione e importazione previsti per gli Stati Uniti e altri Paesi.

Alcune aziende consentono un livello di abusi in materia di Spam più alto del normale. Pertanto, l'Email Marketing Service non può essere utilizzato per conto di alcune aziende e mittenti. Ciò include, ma non è limitato a, quanto segue:

               i.         Prodotti farmaceutici;

             ii.         Lavoro da casa, guadagnare denaro online, “schemi di arricchimento facile" e opportunità di lead generation;

           iii.         Trading online, consigli giornalieri in materia di negoziazione di titoli di borsa o contenuti relativi al mercato azionario;

            iv.         Contenuti relativi a mutui e prestiti;

              v.         Integratori alimentari, a base di erbe e vitaminici;

            vi.         Servizi, prodotti o suggerimenti relativi al gioco d'azzardo;

          vii.         Marketing multi-livello;

        viii.         Marketing di affiliazione o qualsiasi tipo di "performance marketing", nel quale un'impresa premia o incentiva in altro modo uno o più affiliati per ciascun visitatore o cliente guadagnato grazie agli sforzi dell'affiliato stesso;

            ix.         Riparazioni di credito e opportunità di saldo del debito; e

              x.         Prodotti contraffatti o imitazioni che sembrano essere di un altro marchio.

È vostra responsabilità assicurare che i Contenuti inseriti nelle vostre e-mail non violino queste linee guida. Sebbene non abbia alcun obbligo in tal senso, Weebly può monitorare il vostro account per garantire il rispetto delle presenti Condizioni e il funzionamento rispettando gli standard industriali accettabili. <cr2>A nostra esclusiva discrezione, ci riserviamo il diritto di bloccare le e-mail, rimuovere i Contenuti o vietare l'utilizzo dell'Email Marketing Service qualora possano essere in violazione di quanto sopra o delle Condizioni (inclusi i Termini di SendGrid).</cr2> <cr3><ter3>Riconoscete e accettate che noi e qualsiasi terza parte applicabile che promuove, carica, pubblica o distribuisce le vostre e-mail e Contenuti ha anche il diritto di riformattare, modificare, monitorare, rifiutare, bloccare o rimuovere qualunque delle vostre e-mail e Contenuti e sospendere o interrompere l'Email Marketing Service, in tutto o in parte, in modo permanente o per un certo periodo.</ter3></cr3> <ltd2>In nessun caso quanto sopra ci renderà responsabili nei vostri confronti in merito alla conformità a qualsiasi di tali leggi o obblighi, in relazione ai quali voi siete i soli responsabili.</ltd2>

Se siete a conoscenza di o sospettate una qualsiasi violazione delle presenti Condizioni, siete pregati di farlo presente a Weebly qui. Weebly determinerà il rispetto delle presenti Condizioni a sua esclusiva discrezione e si riserva il diritto di adottare, senza preavviso, tutti i provvedimenti di qualsiasi natura (giuridica, tecnica o di altro tipo) o impedire a UCE e/o a qualsiasi altra e-mail, messaggio o iniziativa non autorizzata di entrare, utilizzare o rimanere all'interno della nostra rete. <ter3>Possiamo interrompere l’Email Marketing Service e chiudere il Vostro account Weebly in qualsiasi momento e per qualsiasi ragione.</ter3> <cr3>Se il vostro account viene chiuso, possiamo eliminarlo definitivamente insieme a tutti i dati a esso relativi.</cr3>

Al fine di fornire l'Email Marketing Service, attualmente usiamo API di SendGrid (www.sendgrid.com); di conseguenza, l'utilizzo da parte vostra dell'Email Marketing Service è soggetto anche ai termini e alle politiche di SendGrid, come ora efficaci e/o come efficaci in futuro ("Termini di SendGrid"), compresi, senza limitazione, le Condizioni di utilizzo e la Politica sulla privacy di SendGrid. I Termini di SendGrid sono da aggiungersi alle presenti Condizioni, e voi dovrete rispettare entrambi per quanto applicabili all'Email Marketing Service. <ch2>Weebly non ha l'obbligo di notificarvi eventuali modifiche ai Termini di SendGrid.</ch2>  <ter3><ltd2>Possiamo interrompere qualsiasi Servizio di terzi, compreso SendGrid, a nostra esclusiva discrezione in qualsiasi momento, senza preavviso e senza alcuna responsabilità nei confronti vostri o di terze parti.</ltd2></ter3> <ltd2>Una tale risoluzione o qualsiasi azione da parte di un Servizio di un terzo può incidere sulla nostra capacità di mettere a disposizione alcune o tutte le caratteristiche dell'Email Marketing Service, e noi non saremo responsabili nei confronti vostri o di terzi per nessuna di tali azioni.</ltd2>

Raccoglieremo tutte le informazioni che ci fornirete in relazione al vostro utilizzo dell'Email Marketing Service, come ad esempio elenchi di contatti (inclusi gli indirizzi e-mail e qualsiasi altra informazione contenuta in tali elenchi) e i Contenuti pubblicati o utilizzati da parte vostra per l'Email Marketing Service, o in qualsiasi altro modo. Riconosciamo i vostri diritti di proprietà in relazione a tali elenchi di contatti ("Informazioni del cliente") e ai Contenuti. Non venderemo né concederemo in licenza le Informazioni del cliente senza il vostro previo consenso esplicito e non utilizzeremo le Informazioni del cliente per scopi diversi da quelli riferiti nella nostra Informativa sulla privacy e nelle presenti Condizioni. SendGrid può anche utilizzare le Informazioni del cliente e le altre informazioni da voi fornite come parte dell'Email Marketing Service, in conformità con i Termini di SendGrid.

Voi ci concedete una licenza revocabile, non esclusiva, gratuita, mondiale, con il diritto di concedere in sublicenza, di utilizzare, riprodurre, pubblicare, distribuire, eseguire e visualizzare le Informazioni del cliente, solo come da noi richiesto al fine di offrire e gestire l'Email Marketing Service.

Siete gli unici responsabili per l'accuratezza, la qualità, l'integrità, la liceità, l'affidabilità e l'adeguatezza di tutte le Informazioni del cliente. Siete responsabili per il mantenimento, la sicurezza e la conservazione di tutte le Informazioni del cliente in conformità alla legge applicabile e agli obblighi contrattuali, incluse le presenti Condizioni. Dichiarate e garantite di essere titolari dei diritti sul materiale delle vostre e-mail e sulle Informazioni del cliente a noi necessari al fine di utilizzare le Informazioni del cliente in conformità con le presenti Condizioni.

In caso di utilizzo dell'Email Marketing Service, riconoscete che qualsivoglia e-mail, messaggio e Contenuto non possa intendersi come confidenziale; pertanto concedete o garantite che il proprietario di tale Contenuto o il titolare del diritto di proprietà intellettuale ci ha concesso (o trasferito in sublicenza con la vostra intermediazione) una licenza irrevocabile, non esclusiva, a titolo gratuito, perpetua, trasferibile e mondiale, con diritto di sublicenziare, di utilizzare, riprodurre, creare opere derivate, modificare, pubblicare, editare, tradurre, distribuire, rappresentare ed esibire tale Contenuto o diritto di proprietà intellettuale in qualsivoglia modo o attraverso qualsiasi mezzo conosciuto o di futura invenzione, ivi inclusi i mezzi connessi alle nostre attività di marketing e promozionali.

Nei limiti consentiti dalla legge, noi potremo riprodurre e conservare copie delle Informazioni del cliente ove necessarie per fornire l'Email Marketing Service e per attività di back-up interno, nonché per qualsivoglia altra finalità di carattere legale o amministrativa. In ogni caso, non saremo obbligati a conservare copia delle Informazioni del Cliente, email e messaggi, Contenuti o altri dati. Siete responsabili per il back-up delle Informazioni del cliente.

Non garantiamo che i contenuti e il materiale presenti sul nostro sito Web e/o l'Email Marketing Service siano appropriati per l'utilizzo in luoghi al di fuori degli Stati Uniti d'America. In caso di accesso all'Email Marketing Service da altre località, gli utenti accedono a proprio rischio e sono pertanto tenuti alla conformità con le leggi locali. <ch2><ter3>Ci riserviamo il diritto, in qualsivoglia momento e a nostra esclusiva discrezionalità, di limitare la disponibilità, la quantità e l'accesso all'Email Marketing Service a qualsiasi persona, area geografica o giurisdizione.</ter3></ch2>

19. Indennità

Riconoscete di manlevare, difendere e tenere indenne Weebly e le sue controllate, consociate, i suoi licenzianti, funzionari, direttori, agenti, cotitolari di marchio, partner, dipendenti, successori e cessionari (collettivamente le "Parti garantite") da qualsivoglia responsabilità, perdita, rivendicazione, danno, spesa, costo o richiesta (ivi incluse senza limitazione alcuna le ragionevoli spese legali) sostenuti o presentati contro le Parti garantite da terzi in relazione a qualsiasi rivendicazione derivante da o correlata a: (a) il vostro utilizzo (o l'utilizzo da parte di qualsiasi individuo che utilizzi il vostro account) del Servizio, del Sito o dei Materiali, (b) i vostri Contenuti, (c) qualsivoglia Prodotto commerciale da voi offerto su o attraverso il Sito o utilizzando i nostri Servizi, o (d) l'utilizzo dei Servizi di dominio. Quanto sopra include, senza limitazione alcuna, qualsivoglia violazione delle presenti Condizioni da parte vostra o di qualsivoglia individuo che utilizzi il vostro account. Siete tenuti a cooperare, a vostre spese, così come richiesto dalle Parti garantite. Ciascuna Parte garantita può, a sua discrezionalità, assumere la difesa e il controllo di qualsiasi controversia oggetto della presente garanzia. Non siete autorizzati a risolvere qualsivoglia controversia che coinvolga la Parte garantita senza il consenso della stessa Parte garantita.

20. Esclusione di garanzie

A.     L'UTILIZZO DEL SERVIZIO È A VOSTRO ESCLUSIVO RISCHIO. IL SERVIZIO VIENE FORNITO “COSÌ COM’È" E “COME DISPONIBILE". ESCLUDIAMO ESPRESSAMENTE QUALSIVOGLIA GARANZIA, DI QUALSIASI TIPO, ESPLICITA O IMPLICITA, IVI INCLUSE, SENZA LIMITAZIONE ALCUNA, LE GARANZIE DI COMMERCIABILITÀ, IDONEITÀ PER UN PARTICOLARE USO E NON VIOLAZIONE.

B.    <ltd2>NON SIAMO RESPONSABILI PER EVENTUALI DANNI O PERDITE DI DATI, INFORMAZIONI DEL CLIENTE O DATI DEL FORNITORE, RICAVI, O QUALSIVOGLIA ALTRO DANNO ALLO SVOLGIMENTO DELLE ATTIVITÀ DERIVANTE DA EVENTUALI RITARDI, ERRATA O MANCATA CONSEGNA DI INFORMAZIONI, LIMITAZIONE O PERDITA DEL DIRITTO DI ACCESSO, BUG O ALTRI ERRORI DI SISTEMA, USO NON AUTORIZZATO DOVUTO ALLA CONDIVISIONE DA PARTE DELL'UTENTE DELLE CREDENZIALI DI ACCESSO AL SERVIZIO, O QUALSIVOGLIA ALTRA INTERAZIONE CON IL SERVIZIO.</ltd2> SIETE RESPONSABILI PER IL MANTENIMENTO E IL SALVATAGGIO DEI DATI E DELLE INFORMAZIONI CHE POSSANO ESSERE PARTE DEL SERVIZIO. WEEBLY NON GARANTISCE CHE (i) IL SERVIZIO SODDISFI LE VOSTRE SPECIFICHE ESIGENZE, (ii) IL SERVIZIO SIA SENZA INTERRUZIONI, TEMPESTIVO, SICURO O PRIVO DI ERRORI, (iii) I RISULTATI OTTENUTI DALL'USO DEL SERVIZIO SIANO ACCURATI O AFFIDABILI, (iv) LA QUALITÀ DI QUALSIVOGLIA PRODOTTO, SERVIZIO, INFORMAZIONE O ALTRO MATERIALE ACQUISTATO O OTTENUTO TRAMITE IL SERVIZIO SODDISFI LE VOSTRE ESIGENZE, E (v) QUALSIVOGLIA ERRORE PRESENTE NEL SERVIZIO SIA RISOLTO.

C.     <ltd2>QUALSIVOGLIA MATERIALE FORNITO DAL SERVIZIO È SCARICATO O ALTRIMENTI OTTENUTO A ESCLUSIVA DISCREZIONALITÀ E A VOSTRO RISCHIO; NE DERIVA CHE SIETE GLI UNICI RESPONSABILI PER QUALSIVOGLIA DANNO AL SISTEMA INFORMATICO O PER QUALSIASI PERDITA DI DATI CHE RISULTI DAL DOWNLOAD DI TALE MATERIALE.</ltd2>

D.    QUALSIASI DATO, INFORMAZIONE, CONTENUTO O MATERIALE INCLUSO O RESO DISPONIBILE DURANTE LA FORNITURA DEL SERVIZIO NON DEVE INTENDERSI QUALE SOSTITUTO DELLA CONOSCENZA, COMPETENZA, ABILITÀ E ANALISI DI CARATTERE FISCALE, LEGALE O DI ALTRI PROFESSIONISTI. IL SERVIZIO NON FORNISCE ALCUNA ANALISI DI CARATTERE FISCALE O LEGALE. SIETE TENUTI A OTTENERE TALE CONSULENZA E VI INCORAGGIAMO A FARLO PRIMA E DURANTE L'UTILIZZO DEL NOSTRO SERVIZIO.

E.     LE PRESENTI CONDIZIONI SI APPLICANO ESCLUSIVAMENTE AL SERVIZIO. QUALE PARTE DEI SERVIZI FORNITI AD ALTRI UTENTI WEEBLY, OSPITIAMO SITI WEB RELATIVI AD ALCUNE TERZE PARTI ("SITI DI TERZI"). I SITI DI TERZI COMPRENDONO CONTENUTI GENERATI DA TERZI E NON SONO SOTTO LA GESTIONE E IL CONTROLLO DI WEEBLY. WEEBLY NON DEVE RITENERSI RESPONSABILE DEI SITI DI TERZI, ANCHE CON RIFERIMENTO, SENZA LIMITAZIONE ALCUNA, ALL'ACCURATEZZA, SUFFICIENZA, CORRETTEZZA, AFFIDABILITÀ, VERIDICITÀ, COMPLETEZZA O TEMPESTIVITÀ, AI LINK IVI CONTENUTI, A QUALSIVOGLIA MODIFICA O AGGIORNAMENTO, O A QUALSIVOGLIA PRODOTTO O SERVIZIO IVI VENDUTO. IL VOSTRO ACCESSO O USO DEI SITI DI TERZI È SOGGETTO AI TERMINI E CONDIZIONI RELATIVI A TALI SITI. L'ATTIVITÀ DI HOSTING DI QUALSIVOGLIA SITO DI TERZI DA PARTE DI WEEBLY NON IMPLICA ALCUNA APPROVAZIONE DA PARTE DI WEEBLY, O DEL FORNITORE DI TALI CONTENUTI O SERVIZI, DI TALE SITO DI TERZI.

F.     NÉ WEEBLY NÉ QUALSIASI FORNITORE TERZO, PARTNER O CONSOCIATA GARANTISCE CHE IL SITO, I SERVER, I MATERIALI O IL SERVIZIO, O QUALSIVOGLIA E-MAIL INVIATA DAL SITO O DA QUALSIASI FORNITORE TERZO, PARTNER O CONSOCIATA SIANO PRIVI DI VIRUS O DI ALTRI COMPONENTI NOCIVI.

G.    WEEBLY E I SUOI LICENZIANTI NON FORNISCONO ALCUNA GARANZIA CIRCA L'ADEGUATEZZA DEI SERVIZI, DEI MATERIALI O DEL SITO O LA DISPONIBILITÀ DEGLI STESSI IN TUTTE LE AREE GEOGRAFICHE.

21. Limitazione di responsabilità

<ltd2>NELLA MISURA CONSENTITA DALLE LEGGI APPLICABILI, NON SAREMO RESPONSABILI NEI CONFRONTI VOSTRI O DI QUALSIASI ALTRA PERSONA PER DANNI DIRETTI, INDIRETTI, INCIDENTALI, PUNITIVI, SPECIALI, CONSEQUENZIALI O ESEMPLARI COMPRESI, A TITOLO ESEMPLIFICATIVO E NON ESAUSTIVO, DANNI PER PERDITA DI PROFITTI, AVVIAMENTO, USO, DATI O ALTRE PERDITE IMMATERIALI (ANCHE OVE WEEBLY SIA STATA INFORMATA DELLA POSSIBILITÀ DI TALI DANNI), DERIVANTI DA: (a) L'UTILIZZO O L'IMPOSSIBILITÀ DI UTILIZZARE IL SERVIZIO; (b) IL COSTO DI ACQUISTO DI BENI E SERVIZI SOSTITUTIVI RISULTANTI DA MERCI, DATI, INFORMAZIONI O SERVIZI ACQUISTATI O OTTENUTI O MESSAGGI RICEVUTI O TRANSAZIONI CONCLUSE ATTRAVERSO O DAL SERVIZIO; (c) ACCESSO NON AUTORIZZATO O ALTERAZIONE DELLE TRASMISSIONI O DEI DATI DELL'UTENTE; (d) DICHIARAZIONI O CONDOTTA DI TERZI SUL SERVIZIO; O (e) QUALSIASI ALTRA QUESTIONE RELATIVA AL SERVIZIO.</ltd2>

IN CASO DI QUALSIASI PROBLEMA CON IL SITO, IL SERVIZIO O I MATERIALI, L'UNICO ED ESCLUSIVO RIMEDIO CONSENTITO DALLA LEGGE APPLICABILE SARÀ QUELLO DI CESSARE L'UTILIZZO DEL SITO, DEL SERVIZIO E DEI MATERIALI.<ltd2>NELLA MISURA MASSIMA AMMISSIBILE DALLA LEGGE APPLICABILE, WEEBLY, LE SUE CONSOCIATE E I SUOI LICENZIANTI NON SARANNO RESPONSABILI IN ALCUN MODO PER IL VOSTRO UTILIZZO DEL SITO, DEL SERVIZIO, DEI MATERIALI, DEI CONTENUTI, DEI PRODOTTI COMMERCIALI O DEI CONTENUTI GENERATI DA UTENTI TERZI DISPONIBILI SU O ATTRAVERSO IL SITO, TRA CUI, A TITOLO ESEMPLIFICATIVO E NON ESAUSTIVO, QUALUNQUE ERRORE O OMISSIONE, VIOLAZIONE DEI DIRITTI DI PROPRIETÀ INTELLETTUALE O ALTRI DIRITTI DI TERZI, O PER PERDITE O DANNI DI QUALSIASI TIPO SUBITI A SEGUITO DI O CORRELATI ALL'UTILIZZO DEL SITO, DEL SERVIZIO, DEI MATERIALI, DEI CONTENUTI, DEI PRODOTTI COMMERCIALI O DEI CONTENUTI GENERATI DA UTENTI TERZI DISPONIBILI SU O TRAMITE IL SITO.</ltd2> 

22. Esclusioni e limitazioni

ALCUNI PAESI NON CONSENTONO L'ESCLUSIONE DI ALCUNE GARANZIE O LA LIMITAZIONE O ESCLUSIONE DI RESPONSABILITÀ PER DANNI INCIDENTALI O CONSEQUENZIALI, COME INDICATO NELLE SEZIONI 20 E 21. DI CONSEGUENZA, ALCUNE DELLE LIMITAZIONI DI CUI SOPRA ALLE SEZIONI 20 E 21 POTREBBERO NON ESSERE APPLICABILI NEI VOSTRI CONFRONTI.

23. Limitazioni governative USA

I materiali presenti sul Servizio sono forniti con "DIRITTI LIMITATI". L'uso, la duplicazione o la divulgazione da parte del Governo degli Stati Uniti è soggetta alle limitazioni stabilite nelle leggi e nei regolamenti applicabili. L'uso dei materiali da parte del Governo degli Stati Uniti costituisce riconoscimento dei nostri diritti di proprietà su tali materiali.

24. Convenzione d'arbitrato; Rinuncia class action

Vogliamo risolvere le vostre preoccupazioni o problemi prima che venga intentata una causa contro Weebly. Si prega di contattarci a https://hc.weebly.com/hc/it. Vi contatteremo via e-mail per risolvere in modo informale la controversia. L'utente o Weebly possono iniziare una procedura formale di risoluzione delle controversie, se una controversia non è risolta entro 30 giorni dalla presentazione.

POTETE RISOLVERE LE CONTROVERSIE CON NOI SOLAMENTE SU BASE INDIVIDUALE E NON POTRETE ADIRE LE VIE LEGALI COME ATTORE O MEMBRO DI UNA CLASSE, IN AZIONI RIUNITE O RAPPRESENTATIVE (PER ES., CLASS ACTION, ARBITRATO DI CLASSE, PRIVATE ATTORNEY GENERAL ACTION O RIUNIONE CON ALTRI ARBITRATI).

<a2>Qualsiasi controversia relativa a queste Condizioni che non è stata risolta attraverso il nostro processo informale, o come indicato qui di seguito, verrà risolta in maniera definitiva ed esclusiva ricorrendo a un unico arbitrato vincolante, presso un unico arbitro (l'"Arbitro"), amministrato dall'American Arbitration Association (https://www.adr.org), conformemente al contenuto della presente Sezione e alle norme di arbitrato applicabili per tale foro.</a2> L'Arbitro sarà responsabile della determinazione di tutte le questioni relative alla soglia di arbitrabilità, inclusi i dubbi sul fatto che le Condizioni siano applicabili, irragionevoli o ingannevoli e qualsiasi difesa di arbitrato, ad esempio deroghe, ritardi, negligenze o preclusioni. Conformemente ai requisiti giurisdizionali applicabili, potete decidere di intentare un'azione ricorrendo al vostro ufficio di conciliazione locale piuttosto che alla procedura di arbitrato, a patto che la questione resti nell'ambito dell'ufficio di conciliazione locale e che vada avanti solo su base individuale (e non di classe né rappresentativa). Il Federal Arbitration Act, 9 U.S.C. §§ 1-16, si applica integralmente. <a2>Se siete un consumatore e intentate un'azione relativa a una transazione per uso personale, domestico o familiare, qualsiasi udienza arbitrale si terrà nella vostra contea di residenza.</a2> <a3>In caso contrario, qualsiasi udienza arbitrale si terrà a San Francisco (California) o in un'altra località reciprocamente accettabile.</a3> Il lodo arbitrale sarà vincolante per le parti e potrebbe essere iscritto come sentenza in qualsiasi tribunale di una giurisdizione competente. Sebbene un arbitro possa esprimere un provvedimento di accertamento o ingiuntivo, l'Arbitro potrà farlo solo nei confronti della singola parte che ha chiesto la riparazione e solo nella misura necessaria per offrire una riparazione in merito all'azione intentata da tale singola parte. Una decisione dell'Arbitro e la relativa sentenza non costituiranno un precedente né produrranno un effetto di preclusione collaterale per qualsiasi altro caso o arbitrato. Weebly rimborserà i costi di arbitrato dovuti all'American Arbitration Association per i singoli arbitrati gestiti conformemente al contenuto della presente sezione, per tutte le azioni intentate con costi totali inferiori a $ 10.000, tranne se l'Arbitro reputa ingiustificate le azioni da voi intentate. Se, per un'azione da voi intentata che risulta vincente, avete diritto di recuperare le spese legali, potreste provare a recuperare tali spese presso l'Arbitro. Per qualsiasi azione da voi intentata, non chiederemo il pagamento delle spese legali da parte vostra, anche se tali spese dovessero essere applicate in altri modi, tranne se l'Arbitro reputa ingiustificata l'azione da voi intentata. Ai sensi della presente clausola sull'arbitrato, i riferimenti a voi e a Weebly includono anche i rispettivi agenti, controllate, consociate, dipendenti, predecessori, successori e cessionari, nonché gli utenti o i beneficiari autorizzati dei Servizi. <j3>Conformemente e senza la rinuncia alle clausole sull'arbitrato sopracitate, riconoscete e accettate che qualsiasi procedimento giudiziario (a eccezione delle azioni gestite da uffici di conciliazione locali indicate in precedenza) sarà soggetto alla giurisdizione e alla sede esclusive dei tribunali statali della Città e Contea di San Francisco (California), o della corte federale per il Distretto settentrionale della California.</j3> Se una parte di queste Condizioni fosse ritenuta non valida o non applicabile, quella parte sarà interpretata in modo da riflettere l'intento originale delle parti, e le parti rimanenti rimarranno in vigore a tutti gli effetti.

<a2>Ciascuna delle parti può adire le vie legali esclusivamente per ottenere un provvedimento ingiuntivo per fermare l'uso non autorizzato o abuso del Servizio, o per far rispettare i diritti di proprietà intellettuale (per esempio, diritti d'autore, diritti di marchio, segreti commerciali o diritti di brevetto) senza prima impegnarsi nel nostro processo informale di risoluzione delle controversie o in un arbitrato.</a2> <j3>Nel caso in cui questa convenzione d'arbitrato non si applichi a voi o al vostro reclamo, qualsiasi procedimento giudiziario deve essere devoluto alla competenza dei tribunali federali o statali della Contea di San Francisco, in California.</j3> <j3>L'utente e Weebly accettano di sottoporsi alla giurisdizione personale ed esclusiva dei tribunali di San Francisco, in California.</j3>  INDIPENDENTEMENTE DA QUALSIASI STATUTO O LEGGE IN SENSO CONTRARIO, QUALSIASI PRETESA O CAUSA DI AZIONE PROMOSSA DA VOI E DERIVANTE DA O RELATIVA ALL'UTILIZZO DEL SERVIZIO O QUESTE CONDIZIONI DEVE ESSERE PRESENTATA ENTRO UN (1) ANNO DALL'INSORGENZA DI TALE PRETESA O CAUSA DI AZIONE, PENA LA DEFINITIVA DECADENZA DALL'AZIONE.

25. Informativa per gli utenti in California

Vogliamo aiutarvi a risolvere le vostre preoccupazioni e i vostri problemi. Contattateci a http://hc.weebly.com e saremo lieti di aiutarvi. Potete inoltre contattarci all'indirizzo Square, Inc. (dba Weebly) 1455 Market Street, Suite 600, San Francisco, California 94103 USA. Inoltre, ai sensi della sezione 1789.3 del codice civile della California, gli utenti del Servizio che risiedono in California hanno diritto alla seguente informativa sui diritti dei consumatori: L'Unità di assistenza reclami della Divisione dei servizi ai consumatori del Dipartimento per gli affari dei consumatori della California può essere contattata per iscritto al 1625 North Market Blvd., Suite N 112, Sacramento, California 95834 o telefonicamente al numero (916) 445-1254 o (800) 952-5210.

26. Altre disposizioni generali

Potremmo fornire comunicazioni all'utente via e-mail o posta ordinaria. Il Servizio può anche fornirvi avvisi di modifiche a queste Condizioni o altre questioni mediante la visualizzazione di avvisi o collegamenti ad avvisi in generale sul Servizio. <law2>Se siete residenti negli Stati Uniti e nel Canada, le presenti Condizioni e il rapporto tra voi e Weebly sono disciplinati dalle leggi dello Stato della California, senza riguardo alle norme in materia di conflitto di disposizioni di legge.</law2> <j3>Sia voi che Weebly accettate di sottoporvi alla giurisdizione personale ed esclusiva dei tribunali di San Francisco, in California.</j3> <law2>Se siete residenti nel Regno Unito, in Irlanda e in qualsiasi altro paese a eccezione degli Stati Uniti, del Canada, del Giappone e dell'Australia, le presenti Condizioni e il rapporto tra voi e Weebly sono disciplinati dalle leggi dell'Inghilterra e del Galles.</law2> <law1>Se siete residenti in Giappone, le presenti Condizioni e il rapporto tra voi e Weebly sono disciplinati dalle leggi del Giappone.</law1>  <law1>Se siete residenti in Australia, le presenti Condizioni e il rapporto tra voi e Weebly sono disciplinati dalle leggi dello Stato di Victoria.</law1> Ove Weebly non esercitasse o facesse valere qualsiasi diritto o disposizione di queste Condizioni, ciò non costituirà una rinuncia a tale diritto o disposizione. Le presenti Condizioni costituiscono l'intero accordo tra voi e noi e regolano l'utilizzo del Servizio, sostituendo qualunque accordo precedente (tra cui, ma non solo, le versioni precedenti di queste Condizioni). Potete anche essere soggetti a termini e condizioni aggiuntivi che possono applicarsi quando si utilizzano servizi di affiliati o di altro tipo, contenuti di terzi o software di terze parti. Se una qualsiasi disposizione di queste Condizioni o dei documenti incorporati fossero ritenuti da un tribunale della giurisdizione competente non essere validi, le parti convengono comunque che il tribunale dovrà tentare di dare effetto alle intenzioni delle parti come riflesso nella disposizione in questione, e le altre disposizioni di queste Condizioni resteranno in vigore a tutti gli effetti. Accettate che, indipendentemente da qualsiasi statuto o legge in senso contrario, qualsiasi pretesa o causa di azione derivante da o relativa all'utilizzo del Servizio o queste Condizioni deve essere presentata entro un (1) anno dall'insorgenza di tale pretesa o causa di azione, pena la definitiva decadenza dall'azione. I titoli delle sezioni delle presenti Condizioni sono inseriti come semplice riferimento e non hanno alcun effetto legale o contrattuale. Riconoscete e accettate di rinunciare al diritto a partecipare come attore o membro di una classe in qualsiasi azione collettiva o procedimento rappresentativo intentati. Inoltre, in nessuna circostanza è possibile riunire le pretese di più persone in alcuna forma di procedimento collettivo o rappresentativo o in altro modo.

27. Violazioni

Si prega di visitare la nostra pagina Abusi per segnalare eventuali violazioni di queste Condizioni.