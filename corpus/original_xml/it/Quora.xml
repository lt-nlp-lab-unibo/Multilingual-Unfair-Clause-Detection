Termini di servizio
Introduzione ai Termini di servizio di Quora

Benvenuto su Quora! Ecco un breve riepilogo dei punti salienti dei nostri Termini di servizio:

    La nostra missione è condividere ed accrescere la conoscenza. La Piattaforma di Quora offre un luogo in cui porre domande e connettersi con persone capaci di contribuire al discorso con analisi uniche e risposte di qualità. Questo sistema dà alle persone la possibilità di imparare le une dalle altre e di comprendere meglio il mondo.
    Sei tu il proprietario dei contenuti che pubblichi; eppure, allo stesso tempo, concedi sia a Quora che agli altri utenti della piattaforma determinati diritti e licenze sull'utilizzo degli stessi. I dettagli di queste licenze sono descritti nella Sezione 3(c) che troverai a seguire.
    Sei responsabile dei contenuti che pubblichi. Ciò include la garanzia di disporre dei diritti necessari per la pubblicazione di tali contenuti e del fatto che i contenuti non violino i diritti legali di terzi (es. diffamazione) o eventuali leggi applicabili.
    Puoi ripubblicare contenuti estratti da Quora altrove, a patto di attribuire il contenuto in questione, in maniera corretta ed esplicita, alla Piattaforma di Quora e di rispettare i diritti dell'OP (la persona che ha pubblicato il contenuto), incluse eventuali designazioni "Non riprodurre".
    Non avalliamo ufficialmente, né tanto meno verifichiamo, i contenuti pubblicati dagli utenti. I nostri contenuti e materiali vengono forniti nello stato in cui si trovano ("as is") e senza alcuna garanzia. Sei l'unico responsabile dell'utilizzo che fai della Piattaforma di Quora. I post pubblicati da avvocati, dottori e altri professionisti qualificati non dovrebbero essere considerati come una valida alternativa a una consulenza professionale relativa alla tua situazione specifica.
    Accetti di seguire le regole della nostra piattaforma. <use2><pinc2>Quando utilizzi la Piattaforma di Quora, accetti contestualmente i nostri Termini di servizio, l'Informativa sulla privacy, la Politica di utilizzo accettabile, le Norme sui diritti d'autore e le Norme sui marchi registrati.</pinc2></use2>
    Ti offriamo degli strumenti per fornirci dei feedback ed effettuare dei reclami. Se ritieni che qualcuno abbia violato i tuoi diritti di proprietà intellettuale, altro genere di leggi o le norme di Quora, puoi avviare una procedura di reclamo attraverso il nostro portale di contatto oppure utilizzando il nostro strumento di segnalazione interno.
Siamo lieti che tu voglia far parte della Piattaforma di Quora e ti invitiamo a leggere i Termini di servizio per intero.

Termini di servizio di Quora

Ultimo aggiornamento: 23 ottobre 2018

Benvenuto su Quora! Quora è una piattaforma che consente alle persone di acquisire e condividere la conoscenza, di imparare le une dalle altre e di comprendere meglio il mondo.

I presenti termini di servizio ("Termini di servizio") costituiscono un accordo ("Accordo") tra te e Quora, Inc.. ("Quora" "noi" o "ci"). Regola l'utilizzo che fai dei prodotti e dei servizi che offriamo attraverso il nostro sito e le nostre applicazioni (collettivamente indicate come "Piattaforma di Quora").

<use2>Ti preghiamo di leggerli attentamente, perché, utilizzando la Piattaforma di Quora, acconsenti anche all'applicazione dei presenti termini.</use2>

    La missione della Piattaforma di Quora

    La missione di Quora è condividere ed accrescere la conoscenza. La Piattaforma di Quora è un luogo in cui porre domande e connettersi con persone capaci di contribuire al discorso con analisi uniche e risposte di qualità. Questo sistema dà alle persone la possibilità di imparare le une dalle altre e di comprendere meglio il mondo.
    Utilizzare la Piattaforma di Quora
        Chi può utilizzarla. È vietato l'utilizzo della Piattaforma di Quora da parte dei minori di 13 anni. L'utente dichiara di essere maggiorenne nella giurisdizione in cui vive o, in caso contrario, il genitore o tutore legale deve acconsentire ai Termini di Servizio e accettare il presente Accordo a suo nome, inoltre deve assumersi le responsabilità per l'uso da parte dell'utente.
        Iscrizione. Quando crei un profilo sulla Piattaforma di Quora, ti verrà chiesto di fornire alcune informazioni su di te. Accetti di fornirci delle informazioni corrette, incluso il tuo vero nome, quando crei il tuo account sulla Piattaforma di Quora. Utilizzeremo i dati personali raccolti durante il processo di iscrizione in conformità con la nostra Informativa sulla privacy. Ti invitiamo a prestare particolare attenzione al mantenimento della riservatezza della tua password.
        Informativa sulla privacy. Le norme sulla privacy che applichiamo sono stabilite nella nostra Informativa sulla privacy. L'utilizzo della piattaforma Quora è soggetto alla nostra Informativa sulla privacy.
        Politica di utilizzo accettabile. Durante le tue interazioni con gli altri utenti sulla Piattaforma di Quora, accetti di seguire sempre la Politica di utilizzo accettabile.
        Cancellazione. Puoi cancellare il tuo account in qualsiasi momento tu voglia accedendo alle impostazioni del tuo profilo e disattivando il tuo account. <ter3>Ci riserviamo il diritto di cancellare o sospendere il tuo account Quora in caso di violazione da parte tua di una qualsiasi delle norme di Quora o per qualsiasi altro motivo.</ter3>
        Modifiche alla Piattaforma di Quora. Cerchiamo sempre di migliorare la tua esperienza utente sulla Piattaforma di Quora. <ch2>Ci riserviamo il diritto di aggiungere o modificare determinate funzionalità senza alcun preavviso.</ch2>
        Feedback. Accogliamo sempre con favore i tuoi feedback e i tuoi suggerimenti su come fare per migliorare la Piattaforma di Quora. Inviaci il tuo feedback all'indirizzo https://it.quora.com/contact. Inviandoci il feedback, accetti di concederci il diritto, a nostra totale discrezione, di utilizzare, divulgare e altrimenti sfruttare il tuo feedback, in tutto o in parte, liberamente e senza alcun compenso.
    Il tuo contenuto
        Definizione di "Il tuo contenuto". La Piattaforma di Quora ti consente di aggiungere post, testi, foto, video, link e file da condividere con altri. Tutto il materiale che carichi, pubblichi o mostri ad altri utenti attraverso la Piattaforma di Quora è indicato collettivamente come "Il tuo contenuto". Riconosci e accetti che, come parte integrante dell'utilizzo della Piattaforma di Quora, Il tuo contenuto possa essere visualizzato da tutto il pubblico potenziale.
        Proprietà. Tu o i tuoi licenziatari, a seconda dei casi, manterrete la titolarità del diritto d'autore e di altre proprietà intellettuali presenti nel tuo contenuto, fatti salvi i diritti non esclusivi a noi concessi come riportati di seguito.
        Licenze e permessi di utilizzare Il tuo contenuto.
            Attraverso l'invio, la pubblicazione o la visualizzazione dei tuoi contenuti sulla Piattaforma di Quora, concedi a Quora e alle sue affiliate una licenza a livello mondiale, non esclusiva, a titolo gratuito, pagato, trasferibile, con diritto di sublicenza (a più livelli), per utilizzare, copiare, riprodurre, elaborare, adattare, modificare, creare opere derivate da, pubblicare, trasmettere, memorizzare, visualizzare e distribuire, tradurre, comunicare e rendere disponibile al pubblico o utilizzare in qualsiasi altro modo, Il tuo contenuto in relazione alle operazioni o all'utilizzo della Piattaforma di Quora o alla promozione, alla pubblicità o al marketing della suddetta, attraverso qualsiasi media o canale di distribuzione (già conosciuti o sviluppati in seguito). Accetti che questa licenza includa il diritto per Quora di rendere disponibile Il tuo contenuto ad altre aziende, organizzazioni, partner commerciali o individui con i quali Quora intrattenga una relazione collaborativa perché pubblichino, distribuiscano, comunichino e rendano disponibile al pubblico, sindachino o mandino in onda tali Contenuti attraverso la Piattaforma Quora o altri media e metodi di distribuzione. Questa licenza include anche il diritto per gli altri utenti della Piattaforma Quora di utilizzare, copiare, riprodurre, adattare, modificare, creare opere derivate da, pubblicare, trasmettere, visualizzare e distribuire, tradurre, comunicare e mettere a disposizione del pubblico il tuo Contenuto, soggetto ai nostri Termini di servizio. Se non desideri consentire la traduzione delle tue risposte da parte di altri utenti, puoi disattivare la traduzione a livello globale nelle impostazioni del tuo profilo oppure puoi stabilire che determinate risposte non vengano tradotte.
            Dopo aver pubblicato una risposta a una domanda, questa potrà essere modificata o eliminata in qualsiasi momento dalla visualizzazione pubblica su https://it.quora.com/, tranne nel caso di risposte inviate in forma anonima. Tuttavia, potremmo non essere in grado di controllare la rimozione della risposta dalla visualizzazione su canali esterni o altri metodi su cui sia stata precedentemente distribuita al di fuori di https://it.quora.com/. <cr2>Quora si riserva il diritto di rimuovere il sospetto spam dalle tue risposte.</cr2> <cr3>Dopo aver pubblicato una domanda, questa può essere modificata o eliminata da altri utenti o da Quora in qualsiasi momento.</cr3> Eventuali modifiche e cambiamenti che hai apportato potrebbero essere visibili agli altri utenti. Il diritto per Quora di copiare, riprodurre, pubblicare, trasmettere, immagazzinare, visualizzare, modificare e distribuire, o utilizzare in qualsiasi altro modo il tuo post, e di concedere in sublicenza tali diritti a entità terze, è perpetua e irrevocabile, nella misura massima consentita dalla legge, se non altrimenti specificato nel presente Accordo.
            Riconosci e accetti che Quora possa conservare e divulgare il tuo contenuto, nonché le informazioni a esso correlate, in caso sia richiesto dalla legge o stabilisca in buona fede che tale protezione o divulgazione sia ragionevolmente necessaria per: (a) ottemperare a disposizioni legali, giudiziarie o governative; (b) far applicare i presenti Termini di servizio; (c) rispondere a contestazioni secondo cui Il tuo contenuto violi diritti terzi; (d) individuare, prevenire o fronteggiare in altro modo truffe o altri problemi di carattere tecnico o di sicurezza; o (e) proteggere i diritti, la proprietà o la sicurezza personale di Quora, dei suoi utenti o del pubblico in generale.
            Comprendi e accetti che ci riserviamo il diritto di modificare, adattare o creare opere derivate del tuo contenuto in modo da poterlo trasmettere, visualizzare o distribuire su reti informatiche, dispositivi, servizi e su diversi media. <cr3>Ci riserviamo, inoltre, il diritto di rimuovere o di rifiutarci di pubblicare Il tuo contenuto, in tutto o in parte, in qualsiasi momento.</cr3>
            Ci concedi, inoltre, il permesso e l'autorità di agire come agente non esclusivo nell'ambito di azioni esecutive da intraprendere contro qualsiasi utilizzo non autorizzato da parte di terzi di uno qualsiasi dei tuoi contenuti al di fuori della Piattaforma di Quora o in violazione dei nostri Termini di servizio.
        Le tue responsabilità nei confronti del tuo contenuto. Pubblicando Il tuo contenuto sulla Piattaforma di Quora, dichiari e garantisci che: i) sei il titolare dei diritti relativi al contenuto o sei in possesso di tutte le liberatorie, le autorizzazioni e i permessi necessari per utilizzare il contenuto e per concederci a tua volta i diritti di utilizzo come previsti dal presente Accordo e ii) che la pubblicazione del tuo contenuto non viola la proprietà intellettuale o i diritti individuali di terzi o di qualsiasi legge o regolamento applicabile. Accetti la piena responsabilità di evitare la violazione dei diritti di proprietà intellettuale o dei diritti individuali di terzi o la violazione di leggi e regolamenti in relazione al tuo contenuto. Sei responsabile di garantire che Il tuo contenuto non violi le Norme di utilizzo accettabile, le Norme sul diritto d'autore, le politiche sui marchi commerciali di Quora, le altre norme Quora pubblicate o qualsiasi legge o regolamento applicabile. Accetti di pagare tutte le royalties, le commissioni e qualsiasi altro denaro dovuto a qualsiasi persona a causa del tuo contenuto.
    I nostri contenuti e materiali
        Definizione dei nostri contenuti e materiali. Tutti i diritti di proprietà intellettuale presenti in o correlati alla Piattaforma di Quora (nello specifico, ma non limitato a, il nostro software, i marchi Quora, il logo Quora, con esclusione del tuo contenuto) è di proprietà di Quora Inc., delle sue sussidiarie e affiliate, inclusi i contenuti pubblicati da altri utenti di Quora e che ci sono stati concessi in licenza (collettivamente "I nostri contenuti e materiali").
        Dati. Tutti i dati raccolti da Quora ("Dati") sull'utilizzo della Piattaforma di Quora da parte dell'utente o di terzi sono di proprietà di Quora Inc., delle sue sussidiarie e affiliate. Per maggiore chiarezza, "dati" non include Il tuo contenuto e viene considerato in maniera separata rispetto ai nostri contenuti e materiali.
        Le autorizzazioni di Quora nei tuoi confronti
            Ti garantiamo una licenza limitata e non esclusiva per utilizzare e accedere ai nostri contenuti e materiali e dati resi disponibili attraverso la Piattaforma di Quora in connessione con il tuo utilizzo della piattaforma stessa, soggetta però ai termini e alle condizioni del presente Accordo.
            Quora ti fornisce una licenza a livello mondiale, a titolo gratuito, revocabile, non cedibile e non esclusiva per ripubblicare uno qualsiasi dei contenuti e materiali di Quora in qualsiasi altra area del Web a condizione che: (a) i contenuti in questione siano stati aggiunti alla Piattaforma di Quora dopo il 22 aprile 2010; (b) l'utente che ha creato il contenuto non abbia esplicitamente contrassegnato il contenuto come "Non riprodurre" sulla Piattaforma di Quora; (c) non modifichi il contenuto; (d) tu lo attribuisca a Quora, nominalmente, in un testo leggibile e provvisto di un link raggiungibile sia da utenti umani che da bot (un tag HTML ancora <a>), che rimandi alla pagina della fonte originale del contenuto su https://it.quora.com, e che sia presente in ogni pagina su cui siano pubblicati I nostri contenuti e materiali; (e) su richiesta, da parte di Quora o di un utente, tu rimuova il nome dell'utente dal contenuto che l'utente in questione ha successivamente reso anonimo; (f) su richiesta, da parte di Quora o di un utente che abbia contribuito al contenuto, tu faccia un ragionevole sforzo per aggiornare un particolare passaggio del contenuto all'ultima versione disponibile sulla Piattaforma di Quora; e (g) su richiesta, da parte di Quora o di un utente che abbia contribuito al contenuto, tu faccia un ragionevole sforzo per eliminare il contenuto che sia stato eliminato o contrassegnato come "Non riprodurre" sulla Piattaforma di Quora; (h) tu non ripubblichi che una porzione minima dei nostri contenuti e materiali. Durante l'esercizio di questi diritti, non puoi affermare o implicare, in maniera implicita o esplicita, alcuna connessione, sponsorizzazione o approvazione da parte di Quora o di qualsiasi utente di Quora di te e dell'utilizzo che fai del lavoro, senza la distinta, esplicita autorizzazione da parte nostra.
            <ter3>Ci riserviamo il diritto di cancellare la tua licenza in qualsiasi momento e per qualsiasi motivo.</ter3> <cr3>Abbiamo il diritto, ma non l'obbligo, di rifiutare di distribuire eventuali contenuti presenti sulla Piattaforma di Quora o di rimuoverne il contenuto.</cr3> Ad eccezione dei diritti e delle licenze concessi in questi termini, ci riserviamo tutti gli altri diritti e non concediamo altri diritti o licenze, impliciti o meno.
        Usi consentiti. Se gestisci un motore di ricerca, un web crawler, un bot, uno strumento per lo scraping, uno strumento per il download di massa, un pacchetto wget o uno strumento di raccolta o estrazione di dati di altro tipo, puoi accedere alla Piattaforma di Quora, seguendo però queste regole aggiuntive: i) è necessario utilizzare un'intestazione descrittiva dell'user agent; ii) devi sempre seguire robots.txt in qualsiasi occasione; iii) il tuo accesso non deve influire negativamente su alcun aspetto del funzionamento della Piattaforma di Quora; iv) devi indicare in maniera chiara come possiamo contattarti, sia nella stringa del tuo user agent che sul tuo sito, se ne hai uno.
        Nessun avallo o verifica. Ti preghiamo di notare che la Piattaforma di Quora contiene accesso a contenuti, prodotti e servizi creati da terzi e offre interazioni con terze parti. La partecipazione o la disponibilità sulla Piattaforma di Quora non equivale ad un avallo o a una verifica da parte nostra. Non rilasciamo alcuna garanzia o dichiarazione circa l'accuratezza, la completezza o la tempestività di alcun contenuto pubblicato sulla Piattaforma di Quora da parte di nessuno.
        Proprietà. Riconosci e accetti che i nostri contenuti e materiali rimangano di proprietà degli utenti di Quora o di Quora stesso. Il contenuto, le informazioni e i servizi resi disponibili sulla Piattaforma di Quora sono protetti dalle leggi americane e internazionali sul diritto d'autore, sui marchi registrati, e da altro tipo di leggi, e tu riconosci che questi diritti sono validi e applicabili.
    Integrated Service Provider

    Hai la possibilità di integrare un altro provider di servizi online, come un servizio di social network ("Fornitore di servizi integrati"), direttamente nel tuo account sulla Piattaforma di Quora. Abilitando un altro provider di servizi online, ci stai consentendo di passare a e di ricevere dal provider di servizi integrato le informazioni di accesso e altri dati sull'utente. Per ulteriori informazioni riguardo l'utilizzo, la memorizzazione e la divulgazione da parte di Quora delle informazioni relative alla tua persona e all'utilizzo che fai dei servizi integrati su Quora, ti preghiamo di consultare la nostra Informativa sulla privacy. Tieni presente che l'utilizzo di qualsiasi fornitore di servizi integrato e la gestione da parte loro dei tuoi dati e delle tue informazioni personali sono regolati esclusivamente dai loro termini di utilizzo, dalle loro norme sulla privacy e da altre norme che possano utilizzare.
    Ulteriori informazioni su determinate offerte presenti sulla Piattaforma di Quora
        Riassunto. Quando ti iscrivi alla Piattaforma di Quora, il servizio include la ricezione di un riassunto contenente le domande e le risposte che potrebbero maggiormente interessarti. È possibile annullare la ricezione del riassunto e modificare altre impostazioni di comunicazione, andando in "E-mail e Notifiche" nel profilo dell'account, come dettagliatamente descritto nella nostra Informativa sulla privacy.
        Pubblicità. La Piattaforma di Quora include inserzioni pubblicitarie che possono essere mirate rispetto ai contenuti o alle informazioni presenti sulla Piattaforma di Quora, ai quesiti effettuati tramite la Piattaforma di Quora, o ad altri tipi di informazioni, in modo da renderle pertinenti alla tua persona. Le tipologie e il grado di pubblicità effettuati da Quora sono soggetti a modifiche. In considerazione del fatto che Quora ti garantisce l'accesso e l'utilizzo della Piattaforma di Quora, accetti che Quora e i suoi fornitori e partner di terze parti possano inserire tali pubblicità sulla piattaforma di Quora. Se desideri diventare un nostro inserzionista, ti verrà richiesto di stipulare accordi separati e supplementari con noi riguardo la fornitura di servizi pubblicitari attraverso la Piattaforma di Quora.
        Collaboratori legali, medici e altri professionisti qualificati. Alcuni degli utenti che pubblicano contenuti fanno parte del mondo delle professioni, come la giurisprudenza, la medicina e altri tipi di attività professionali (collettivamente, "Professionisti qualificati"). I contenuti pubblicati da Professionisti qualificati non dovrebbero essere considerati come una valida alternativa a una consulenza professionale relativa alla tua situazione specifica. Quora fornisce un modello per il disclaimer che i Professionisti qualificati possono modificare e incorporare nelle proprie risposte. La deontologia differisce tra i diversi Stati o aree geografiche ed è responsabilità dei Professionisti qualificati determinare e fornire dei disclaimer appropriati per la loro professione e per i contenuti che condividono.
        Pulsanti, collegamenti e widget. Hai il permesso di utilizzare pulsanti, collegamenti e widget di Quora, soggetti ai presenti Termini di servizio (compresi i disclaimer e le limitazioni di responsabilità) a condizione che: (a) l'utilizzo di tali pulsanti, collegamenti e widget colleghi soltanto alla Piattaforma di Quora; (b) non modificherai in alcun modo questi pulsanti, collegamenti o widget, né il codice ad essi associato; (c) non utilizzerai tali pulsanti, collegamenti o widget in alcun modo che implichi o suggerisca che Quora approvi, sponsorizzi o raccomandi il sito su cui tali pulsanti, collegamenti e widget sono utilizzati; e (d) l'utilizzo di tali pulsanti, collegamenti e widget, e il sito cui tali pulsanti, collegamenti e widget vengono utilizzati, non violino la Politica di utilizzo accettabile di Quora.
        Risorse e servizi di terze parti. La Piattaforma di Quora può offrirti, inoltre, l'opportunità di seguire collegamenti ad altri siti oppure di interagire con prodotti o servizi di terze parti. Prendi atto della tua responsabilità esclusiva e ti assumi tutti i rischi derivanti dall'utilizzo di tali siti o risorse esterne.
        Servizi che richiedono un accordo separato. Alcune funzionalità o servizi potrebbero richiedere la sottoscrizione di un accordo scritto, separato e supplementare, prima di poter essere utilizzate.
    Segnalazione di violazioni dei diritti di proprietà intellettuale, delle Norme di Quora o di altre leggi applicabili
    Disponiamo di una procedura speciale per segnalare le violazioni dei diritti di proprietà intellettuale, delle Norme di Quora o di altre leggi applicabili
        Norme sui diritti d'autore e sui marchi registrati. Abbiamo adottato e attuato delle Norme sui diritti d'autore e delle Norme sui marchi registrati. Per ulteriori informazioni, incluse informazioni dettagliate su come inviare una richiesta di rimozione se ritieni che i contenuti presenti sulla Piattaforma di Quora violino i tuoi diritti di proprietà intellettuale, leggi le nostre Norme sui diritti d'autore e Norme sui marchi registrati. Per reclami in materia di violazione del diritto d'autore e del marchio registrato, puoi utilizzare il Modulo di reclamo per la violazione del diritto d'autore oppure il Modulo di reclamo per la violazione di marchio registrato, a seconda del caso applicabile.
        Segnalazione di altre violazioni. Se ritieni che determinati contenuti presenti sulla Piattaforma di Quora siano in violazione della Politica di utilizzo accettabile di Quora oppure della legge applicabile (tranne violazioni del diritto d'autore o dei marchi registrati) oppure di altre di norme di Quora, puoi inviare il seguente modulo di reclamo per violazione.

        Non abbiamo alcun obbligo di eliminare contenuti che potresti trovare personalmente discutibili o offensivi. Ci impegniamo a rispondere prontamente alle richieste di rimozione dei contenuti, qualora queste siano coerenti con le nostre norme e con la legge applicabile.
    DISCLAIMER E LIMITAZIONE DI RESPONSABILITÀ

    LEGGERE ATTENTAMENTE QUESTA SEZIONE, IN QUANTO LIMITA LE RESPONSABILITÀ DELLE ENTITÀ DI QUORA NEI TUOI CONFRONTI.

    L'ESPRESSIONE LE "ENTITÀ DI QUORA" STA A RAPPRESENTARE QUORA INC., E QUALSIASI SOCIETÀ CONTROLLATA, AFFILIATA, IN ALTRO MODO COLLEGATA, FORNITORI, LICENZIANTI E PARTNER ASSOCIATI, NONCHÉ GLI UFFICIALI, I DIRIGENTI, I DIPENDENTI, GLI AGENTI E I RAPPRESENTANTI DI CIASCUNA DI ESSE. OGNUNA DELLE DISPOSIZIONI SEGUENTI SI APPLICA NELLA MISURA MASSIMA CONSENTITA AI SENSI DELLA LEGGE APPLICABILE.
        TI FORNIAMO LA PIATTAFORMA DI QUORA, INSIEME AI NOSTRI CONTENUTI E MATERIALI E ALL'OPPORTUNITÀ DI COLLEGARTI CON ALTRE PERSONE, NELLO STATO IN CUI SI TROVA ("AS IS") E A SECONDA DELLA DISPONIBILITÀ ("AS AVAILABLE"), SENZA GARANZIE DI ALCUN TIPO, NÉ ESPLICITE NÉ IMPLICITE. SENZA LIMITARE QUANTO SOPRA DETTO, LE ENTITÀ DI QUORA ESCLUDONO OGNI ULTERIORE GARANZIA DI COMMERCIABILITÀ, TITOLO, ESATTEZZA E COMPLETEZZA, DI SERVIZIO ININTERROTTO O PRIVO DI ERRORI, IDONEITÀ PER UNO SCOPO PARTICOLARE, LIBERO GODIMENTO, NON VIOLAZIONE DEI DIRITTI DI TERZE PARTI E QUALSIASI ALTRA CHE INSORGA DA UN PARTICOLARE ADEMPIMENTO DEL CONTRATTO, DA COMPORTAMENTI REGOLARI O DA USANZE COMMERCIALI.
        <ltd2>QUORA NON GARANTISCE NEI CONFRONTI DI E DECLINA ESPRESSAMENTE QUALSIASI RESPONSABILITÀ PER: (i) I CONTENUTI PUBBLICATI DA QUALSIASI UTENTE O TERZA PARTE; (ii) QUALSIASI SITO DI TERZE PARTI, PRODOTTO DI TERZE PARTI O SERVIZIO DI TERZE PARTI MENZIONATO O ACCESSIBILE ATTRAVERSO LA PIATTAFORMA DI QUORA, INCLUSO UN FORNITORE DI SERVIZI INTEGRATO O DI UN PROFESSIONISTA QUALIFICATO; (iii) LA BUONAFEDE O IL COMPORTAMENTO DI TERZE PARTI IN CUI POTRESTI INCAPPARE DURANTE L'UTILIZZO DELLA PIATTAFORMA DI QUORA; OPPURE (iv) L'ACCESSO, L'UTILIZZO O L'ALTERAZIONE NON AUTORIZZATE DEI TUOI CONTENUTI.</ltd2> QUORA NON FORNISCE ALCUNA GARANZIA CHE: (a) LA PIATTAFORMA DI QUORA SODDISFERÀ LE TUE ASPETTATIVE O NECESSITÀ; (b) LA PIATTAFORMA DI QUORA FORNISCA UN SERVIZIO ININTERROTTO, TEMPESTIVO, SICURO O SENZA ERRORI; (c) I RISULTATI O LE INFORMAZIONI CHE POTRESTI OTTENERE ATTRAVERSO L'UTILIZZO DELLA PIATTAFORMA DI QUORA, DI UN PROFESSIONISTA QUALIFICATO O DI QUALSIASI ALTRO UTENTE SIANO ACCURATE O AFFIDABILI; OPPURE (d) LA QUALITÀ DI QUALSIASI PRODOTTO, SERVIZIO, INFORMAZIONE O ALTRO TIPO DI MATERIALE OTTENUTO O ACQUISTATO DA TE ATTRAVERSO LA PIATTAFORMA DI QUORA SIA SODDISFACENTE.
        <ltd2>ACCETTI CHE, NELLA MISURA MASSIMA CONSENTITA DALLA LEGGE, LE ENTITÀ DI QUORA NON SARANNO RITENUTE RESPONSABILI NEI TUOI CONFRONTI A PRESCINDERE DA QUALSIASI IPOTESI DI RESPONSABILITÀ.</ltd2> <ltd2>SENZA LIMITARE QUANTO PRECEDENTEMENTE DETTO, NEI TERMINI MASSIMI CONSENTITI DALLA LEGGE, SEI D’ACCORDO CHE LE ENTITÀ DI QUORA NON SARANNO SPECIFICAMENTE RESPONSABILI PER QUALSIASI DANNO DIRETTO, INDIRETTO, INCIDENTALE, CONSEQUENZIALE, SPECIALE O PUNITIVO, PERDITA DI PROFITTI, INTERRUZIONE COMMERCIALE, DANNI ALLA REPUTAZIONE, PERDITA DI DATI (ANCHE IN CASO SI SIA STATI AVVISATI PER TEMPO DELLA POSSIBILITÀ DI TALI DANNI O IN CASO TALI DANNI FOSSERO PREVEDIBILI) DERIVANTI DA O IN QUALSIASI MODO COLLEGATI CON L'UTILIZZO DI, O L'IMPOSSIBILITÀ DI UTILIZZARE, LA PIATTAFORMA DI QUORA.</ltd2>
        L'UNICO ED ESCLUSIVO RIMEDIO ALL'INSODDISFAZIONE NEI CONFRONTI DELLA PIATTAFORMA DI QUORA È SMETTERE DI UTILIZZARE LA PIATTAFORMA DI QUORA.
        <ltd2>SENZA LIMITARE QUANTO PRECEDENTEMENTE DETTO, LA MASSIMA RESPONSABILITÀ COMPLESSIVA DI QUORA NEI TUOI CONFRONTI PER QUANTO RIGUARDA PERDITE O DANNI CHE HAI SUBITO IN RELAZIONE ALLA PIATTAFORMA DI QUORA O AL PRESENTE CONTRATTO È LIMITATA ALL'IMPORTO PAGATO A QUORA IN RELAZIONE ALLA PIATTAFORMA DI QUORA NEI DODICI (12) MESI PRECEDENTI ALL'AZIONE CHE HA DATO AVVIO ALLA RESPONSABILITÀ.</ltd2>
        ALCUNE GIURISDIZIONI NON AMMETTONO LA LIMITAZIONE DELLE GARANZIE IMPLICITE O L'ESCLUSIONE DI RESPONSABILITÀ PER TALUNI TIPI DI DANNI. DI CONSEGUENZA, LE LIMITAZIONI O LE ESCLUSIONI DI CUI SOPRA POTREBBERO NON ESSERE APPLICABILI AL TUO CASO, IN TUTTO O IN PARTE, E LE SUDDETTE SEZIONI 8(c), 8(d) E 8(e) NON POTRANNO ESSERE APPLICATE AI RESIDENTI DEL NEW JERSEY, IN CASO I DANNI SUBITI DAI SUDDETTI RESIDENTI DEL NEW JERSEY SIANO IL RISULTATO DI UNA CONDOTTA NEGLIGENTE, FRAUDOLENTA, SCONSIDERATA O INTENZIONALE.
    Indennizzo

    L'utente accetta di indennizzare, difendere e esentare le Entità di Quora da qualsiasi rivendicazione e costo da parte di terzi (comprese ragionevoli spese legali) derivanti da o relative a: i) l'utilizzo della Piattaforma di Quora, ii) Il tuo contenuto, iii) la tua condotta o le tue interazioni con gli altri utenti della Piattaforma di Quora, o iv) la violazione di qualsiasi parte del presente Accordo. Ti informeremo tempestivamente di tali richieste e ti forniremo (a tue spese) una ragionevole assistenza nel difenderti dal reclamo. Ci consentirai di partecipare alla difesa e non risolverai alcuno di questi reclami senza il nostro esplicito consenso scritto. Ci riserviamo il diritto, a nostre spese, di assumere la difesa esclusiva di qualsiasi questione altrimenti soggetta a un indennizzo da parte tua. In tal caso, non avrai più alcun obbligo di difenderci nel merito della questione.
    Risoluzione delle controversie

    <law2>Il presente Accordo e tutte le azioni correlate all'utilizzo da parte tua della Piattaforma di Quora verranno disciplinate dalle leggi dello Stato della California, senza riguardo ad alcuna disposizione in materia di conflitti tra leggi oppure riguardo alla tua nazionalità o al tuo Paese di residenza.</law2> <j3>A meno che non siano state sottoposte ad arbitrato come indicato nel paragrafo seguente, tutte le rivendicazioni, i procedimenti giudiziari o i contenziosi derivanti e connessi all'utilizzo da parte tua della Piattaforma di Quora verranno depositati esclusivamente presso il tribunale della Santa Clara County, California e tu acconsenti alla giurisdizione e alla sede di tali tribunali e rinunci a qualsiasi obiezione riguardo l'appropriatezza del tribunale.</j3>

    <a2>Per qualsiasi richiesta di risarcimento (escluse le ingiunzioni o altri provvedimenti creditizi) prevista dal presente Accordo, e in caso l'importo totale del premio richiesto sia inferiore ai $10.000, la parte richiedente può decidere di risolvere la controversia tramite un arbitrato vincolante senza comparizione in tribunale.</a2> La parte che elegge quel determinato arbitrato avvierà l'arbitrato tramite un fornitore affermato di risoluzioni alternative delle controversie (ADR), concordato di comune accordo tra le parti. <a2>Il fornitore ADR e le parti devono rispettare le seguenti regole: a) l'arbitrato è condotto telefonicamente, online e/o basandosi esclusivamente su comunicazioni scritte, come deciso dalla parta che ha avviato l'arbitrato; b) l'arbitrato non comporterà alcuna apparizione personale delle parti o dei testimoni, salvo diversamente concordato di comune accordo tra le parti; e c) qualsiasi giudizio sul lodo arbitrale potrà essere presentato in qualsiasi tribunale avente giurisdizione in materia.</a2>
    Termini generali
        Eventuali modifiche ai presenti Termini. <ch2>Ci riserviamo il diritto di modificare il presente Accordo (comprese eventuali norme, quali l'Informativa sulla privacy, la Politica di utilizzo accettabile, le Norme sui diritti d'autore e le Norme sui marchi registrati che si trovano incorporate all'interno dell'Accordo stesso) in qualsiasi momento e a nostra esclusiva discrezione.</ch2> Se modifichiamo termini materiali del presente Accordo, tale modifica sarà valida successivamente all'invio della notifica dell'Accordo modificato. In caso di modifica ai termini materiali del presente Accordo, tali cambiamenti saranno effettivi soltanto dopo averti inviato una notifica al riguardo. Puoi visualizzare l'Accordo e le nostre principali politiche in qualsiasi momento qui. <use2>La mancata eliminazione del proprio account o l'interruzione dell'utilizzo della Piattaforma di Quora, dopo aver ricevuto la notifica delle modifiche, costituirà l'accettazione dei termini modificati.</use2> Se non si accettano le modifiche o i termini del presente Accordo, sarà necessario annullare il proprio account o cessare l'uso della piattaforma Quora.
        Legge applicabile e giurisdizione. Accetti il fatto che Quora sia gestita negli Stati Uniti e che sia considerata avente sede esclusiva in California e come servizio passivo ai fini dell'analisi giurisdizionale. <j3><law2>Per qualsiasi reclamo per il quale l'arbitrato risulti inapplicabile, accetti che tali reclami vengano portati di fronte a un tribunale federale o statale nella Santa Clara County, in California, e regolati dalle leggi dello Stato della California e dalla legge federale degli Stati Uniti, indipendentemente da conflitti di disposizioni legislative.</law2></j3>
        Utilizzo al di fuori degli Stati Uniti. Quora non rilascia affermazioni né garanzie riguardo il fatto o meno che la Piattaforma di Quora rispetti tutte le leggi e le normative applicabili al di fuori degli Stati Uniti. Se utilizzi la Piattaforma di Quora al di fuori degli Stati Uniti, comprendi e accetti espressamente di essere responsabile della conformità con diverse leggi, regolamenti o consuetudini che possono essere applicati in relazione all'utilizzo della Piattaforma di Quora.
        Esportazione. La Piattaforma di Quora è gestita e controllata attraverso i nostri uffici in California (Stati Uniti d'America). Il software Quora è soggetto ai controlli sulle esportazioni degli Stati Uniti. Nessun software di Quora può essere scaricato o altrimenti esportato o riesportato in violazione di qualsiasi legge o regolamento applicabile. Dichiari di (1) non trovarti in un Paese soggetto a un embargo governativo da parte degli Stati Uniti o che sia stato designato dal governo degli Stati Uniti come "Paese che supporta il terrorismo" e (2) di non essere elencato in alcuna delle liste di persone proibite o limitate dal governo statunitense.
        Applicazioni e dispositivi mobili. Se accedi alla Piattaforma di Quora tramite una delle applicazioni di Quora, accetti che il presente Accordo sia soltanto tra te e Quora, e non con un altro fornitore di servizi o di piattaforme applicative (es. Apple Inc. o Google Inc.), che può offrire all'utente l'applicazione in base ai propri termini. Nella misura in cui si accede alla Piattaforma di Quora tramite un dispositivo mobile, potrebbero essere applicati i costi standard, le tariffe dati e altre spese da parte del tuo gestore di telefonia mobile.
        Sopravvivenza dei termini. Le seguenti disposizioni sopravviveranno alla scadenza o alla risoluzione del presente Accordo: Sezione 2(e)(Cancellazione), 2(g)(Feedback), Sezione 3(Il tuo contenuto), Sezione 4(a)-(b) e (d)-(f) (I nostri contenuti e materiali), Sezione 8 (Disclaimer e limitazione di responsabilità), Sezione 9 (Indennizzo), Sezione 10 (Risoluzione delle controversie) e Sezione 11 (Termini generali).
        Avviso per gli utenti residenti in California. Ai sensi del Codice civile della California, sezione 1789.3, gli utenti residenti in California beneficiano anche dei seguenti avvisi specifici riguardanti i diritti del consumatore: la Piattaforma di Quora viene fornita da Quora, Inc., società con sede a Mountain View, in California. In caso di domande o reclami relativi alla piattaforma Quora, contattare Quora all'indirizzo support@quora.com. I residenti della California possono contattare l'Unità di assistenza reclami del Dipartimento per gli affari dei consumatori della California all'indirizzo 1625 North Market Boulevard, Suite N112, Sacramento, CA 95834 o telefonicamente al numero +1 916.445.1245 o +1 800.952.5210 o, attraverso un dispositivo di telecomunicazione per non udenti, al numero +1 800.326.2297 o +1 916.322.1700.
        Utenti finali del Governo. Qualsiasi software proprietario di Quora e la relativa documentazione costituiscono "Articolo commerciale" secondo la definizione del termine che se ne dà nel 48 QRC §2.101, costituito da "Software informatico commerciale" e "Documentazione su software informatico", secondo la definizione di tali termini che se ne dà nel 48 QRC §12.212 o 48 QRC §227.7202 (ove applicabile). Conforme al 48 QRC §12.212 o 48 QRC § 227.7202-1 tramite 227.7202-4, così come applicabile, il Software Commerciale e la Documentazione del Software Commerciale sono concessi in licenza a utenti finali del Governo degli Stati Uniti: (i) solo come Prodotti Commerciali; e (ii) esclusivamente con i diritti che sono concessi a tutti gli utenti finali ai sensi del presente Accordo.
        Cessioni. Non hai diritto ad assegnare o trasferire il presente Accordo (o qualsiasi diritto od obbligazione soggetti al presente Accordo) senza il nostro esplicito consenso scritto. Qualsiasi tentativo di assegnazione o trasferimento, senza aver prima ottenuto il consenso sopra indicato, sarà considerato nullo. Ci riserviamo il diritto di assegnare o trasferire il presente Accordo senza alcuna restrizione. Il presente Accordo opera a vantaggio delle ed è vincolante per le parti e i loro rispettivi rappresentanti legali, successori e cessionari.
        Comunicazioni elettroniche. Acconsenti a ricevere comunicazioni da noi tramite e-mail in conformità al presente Accordo e alla legge applicabile. Riconosci e accetti che tutti gli accordi, le comunicazioni, le divulgazioni e altre comunicazioni che ti forniamo elettronicamente soddisferanno qualsiasi requisito legale che tali comunicazioni siano in forma scritta.
        Accordo completo e separabilità. Il presente Accordo sostituisce tutti i precedenti termini, accordi, discussioni e scritti relativi alla Piattaforma di Quora e costituisce l'intero accordo tra te e noi relativo alla Piattaforma di Quora (ad eccezione dei servizi che richiedono un accordo scritto separato con noi, in aggiunta al presente Accordo). Se qualsiasi disposizione del presente Accordo risultasse inapplicabile, tale disposizione non pregiudicherà l'applicabilità delle restanti disposizioni dell'Accordo, che rimarranno in vigore a tutti gli effetti.
        Interpretazione. Nell'interpretare i termini del presente Accordo, si consideri che: (i) i titoli del presente Accordo sono solo per convenienza e non devono essere considerati vincolanti; e (ii) nessuna presunzione di operare a favore di una o di entrambe le parti dovrà essere fatta come risultato del ruolo avvocatizio impiegato nella stesura del presente Accordo.
        Notifiche. Tutte le notifiche consentite o richieste ai sensi del presente Accordo, salvo diversamente specificato nell'Accordo stesso, devono essere inviate per iscritto come segue: (i) se destinate a te: via e-mail all'indirizzo associato al tuo account, e (ii) se destinate a noi: tramite Legal@Quora.com. Le notifiche si ritengono comunicate (a) se destinate a te: non appena inviata l'e-mail, e (b) se destinate a noi: al ricevimento dell'e-mail da parte nostra.
        Rapporti. Questo Accordo non crea alcun rapporto avente carattere di joint venture, o agenzia tra le parti, né qualsiasi altra forma di associazione tra te e noi. Fatta eccezione per quanto espressamente previsto dal presente documento, nessuna delle parti ha il diritto, il potere o l'autorità di creare alcun obbligo o dovere, esplicito o implicito, a nome dell'altra parte in causa.
        Clausola di rinuncia. Nessuna revoca di uno qualsiasi dei presenti termini dovrà ritenersi un atto di rinuncia ulteriore o continuativo di tale articolo o di qualsiasi altro dei presenti termini. La mancata esecuzione da parte di Quora di qualsiasi diritto o clausola riportata nel presente Accordo non costituisce una rinuncia a tale diritto o a tale clausola.
        Ulteriori garanzie. Accetti di produrre una copia cartacea del presente Accordo e di qualsiasi altro documento e di intraprendere, a nostre spese, qualsiasi altra azione che potremmo richiederti in modo da confermare e attuare lo scopo del presente Accordo e qualsiasi altro dei tuoi diritti o dei tuoi obblighi ai sensi del presente Accordo.
        Contatti. Contattaci tramite https://it.quora.com/contact. Quora, è una società registrata nello Stato del Delaware, con sede in 650 Castro Street, Suite 450, Mountain View, CA 94041.