https://web.archive.org/web/20170718231142/https://www.snap.com/it-IT/terms/
Termini di Servizio di Snap Group Limited
(se risiedi al di fuori degli Stati Uniti)

In vigore dal: 10 gennaio 2017

Benvenuti!

Siamo lieti che tu abbia deciso di utilizzare Snapchat e gli altri nostri prodotti e servizi, a cui faremo complessivamente riferimento in seguito con la definizione di "Servizi".

Abbiamo redatto i presenti Termini di Servizio (di seguito "Termini") per farti conoscere le regole che governano il nostro rapporto con te. Abbiamo fatto il possibile per eliminare il linguaggio giuridico, tuttavia alcuni punti dei Termini potrebbero ancora leggersi come un contratto tradizionale. Questo perché in effetti i presenti Termini costituiscono un contratto giuridicamente vincolante tra te e Snap Group Limited. Ti preghiamo pertanto di leggerli con attenzione.

<use2>Utilizzando i Servizi, accetti i presenti Termini.</use2> Se non sei d'accordo con i Termini, non utilizzare i Servizi.

I presenti Termini si applicano a chi risiede al di fuori degli Stati Uniti d'America o a chi sta usando i Servizi per conto di un'azienda situata al di fuori degli Stati Uniti d'America. Per chi risiede negli Stati Uniti o sta usando i Servizi per conto di un'azienda ivi locata, i Termini di Servizio di Snap Inc. sono i termini applicabili.

NOTA SUGLI ARBITRATI: SE STAI USANDO I SERVIZI PER CONTO DI UN'AZIENDA, LA TUA AZIENDA È TENUTA A RISPETTARE LA CLAUSOLA SUGLI ARBITRATI CHE COMPARE PIÙ AVANTI NEI PRESENTI TERMINI.

Chi può utilizzare i Servizi

Nessuno al di sotto dei 13 anni d'età può creare un account o utilizzare i Servizi. Possiamo offrire Servizi aggiuntivi ad ulteriori condizioni che potrebbero richiedere un'età anche superiore per l'utilizzo dei Servizi. Ti invitiamo quindi a leggere attentamente tutti i Termini.

Utilizzando i Servizi, dichiari di:

    Poter stipulare un contratto vincolante con Snap Group Limited.
    Non essere una persona a cui è stato negato l'utilizzo dei Servizi secondo le leggi degli Stati Uniti, del Regno Unito o di altra giurisdizione applicabile; ovvero di non essere incluso/a nell'elenco del Dipartimento del Tesoro degli Stati Uniti tra gli "Specially Designated Nationals" né di dover sottostare ad altro analogo divieto.
    Osservare i presenti Termini e tutte le leggi, le norme e i regolamenti locali, statali, nazionali e internazionali applicabili.
Se stai utilizzando i Servizi per conto di una società o di altro soggetto, dichiari di essere autorizzato a concedere ogni autorizzazione indicata nei presenti Termini e di accettare i presenti Termini per conto della società o del soggetto in questione.

2. Diritti che ti concediamo

Snap Group Limited ti accorda una licenza personale, mondiale, gratuita, non cedibile, non esclusiva, revocabile e non sub-licenziabile per l'accesso e l'utilizzo dei Servizi. Tale licenza è finalizzata unicamente a permetterti di utilizzare e sfruttare i vantaggi dei Servizi secondo le modalità consentite dai presenti Termini e dalle politiche di utilizzo, come le nostre Linee Guida per la Community.

Qualsiasi software da noi fornito potrebbe scaricarsi automaticamente e installare aggiornamenti, versioni successive o altre nuove funzionalità. Puoi gestire questi download automatici mediante le impostazioni del tuo dispositivo.

Non sei autorizzato a copiare, modificare, distribuire, vendere o noleggiare i nostri Servizi, né in tutto né in parte. Non ti è inoltre concesso di decodificare o tentare di estrarre il codice sorgente del software, salvo che le leggi vietino tali restrizioni o salvo tu disponga del nostro consenso scritto.

3. Diritti che tu ci concedi

Molti dei nostri Servizi ti consentono di creare, caricare, pubblicare, inviare, ricevere e archiviare contenuti. Nel fare ciò, conservi qualsiasi diritto di proprietà in relazione a quei contenuti. Tuttavia, ci concedi il diritto ad utilizzare tali contenuti. La portata di tale licenza dipende dal Servizio utilizzato e dalle Impostazioni selezionate.

Per tutti i servizi diversi da Live, Locale e altri Servizi in crowdsourcing, accordi a Snap Group Limited, Snap Inc. e alle nostre consociate una licenza mondiale, gratuita, concedibile in sublicenza e trasferibile, ad ospitare, archiviare, utilizzare, visualizzare, riprodurre, modificare, adattare, editare, pubblicare e distribuire tale contenuto per tutto il tempo in cui utilizzi i Servizi. Tale licenza ha il solo scopo di far funzionare, sviluppare, fornire, promuovere e migliorare i Servizi nonché di ricercarne e svilupparne di nuovi.

Poiché Live, Locali e ogni altro Servizio in crowdsourcing sono pubblici per loro natura e sono di interesse pubblico, la licenza da te concessa per i contenuti generati con questi Servizi è più ampia. Oltre a concederci i diritti citati nel precedente paragrafo, ci concedi anche licenza di creare opere derivate da, promuovere, esporre, trasmettere, cedere a pagamento, concedere in sublicenza, rappresentare pubblicamente ed esporre pubblicamente i contenuti inviati a Live, Locale o a qualsiasi altro servizio in crowdsourcing in qualsiasi forma, su qualsiasi canale mediatico e con qualsiasi metodo di distribuzione (siano essi attualmente noti o successivamente sviluppati). Nella misura in cui necessario, quando appari in, crei, carichi, pubblichi o invii contenuti a Live, Locale o altri contenuti in crowdsourcing, concedi inoltre a Snap Group Limited, Snap Inc., alle nostre consociate e partner commerciali diritto e licenza illimitati e mondiali all'utilizzo del tuo nome, sembianza e voce. Ciò significa, fra l'altro, che non hai diritto ad alcun compenso da parte di Snap Group Limited, Snap Inc., o delle nostre consociate e partner commerciali, se il tuo nome, sembianza o voce sono trasmessi o veicolati tramite Live, Locale o altri Servizi in crowdsourcing, sia sull'applicazione Snapchat che su una piattaforma di uno dei nostri partner commerciali.

Per maggiori informazioni su come restringere la visualizzazioe dei tuoi contenuti, dai un'occhiata alla nostra Informativa sulla Privacy e al Sito di Assistenza.

<cr3>Anche se non siamo tenuti a farlo, possiamo accedere ai tuoi contenuti, revisionarli, trasmetterli ed eliminarli in qualsiasi momento e per qualsiasi motivo, anche nel caso in cui riteniamo che i tuoi contenuti violino i presenti Termini.</cr3> Rimani comunque unico responsabile dei contenuti da te creati, caricati, pubblicati, inviati o archiviati mediante i Servizi.

I Servizi possono contenere annunci pubblicitari. Considerato che Snap Group Limited ti concede di accedere e utilizzare i Servizi, tu acconsenti che Snapchat Limited, Snap Inc., le nostre consociate e i nostri partner terzi possano inserire pubblicità nei Servizi, incluse pubblicità personalizzate in base alle informazioni che ci fornisci o che raccogliamo od otteniamo sul tuo conto. Poiché i Servizi presentano contenuti che tu e altri utenti ci fornite, la pubblicità potrà a volte comparire accanto ai tuoi contenuti.

Ci fa sempre piacere conoscere le opinioni dei nostri utenti. Tuttavia, ti informiamo che se esprimi commenti o suggerimenti spontaneamente, potremo utilizzare le tue idee senza riconoscerti alcun compenso.

4. Contenuti di terzi

Gran parte dei contenuti all'interno dei nostri Servizi è prodotta da utenti, editori e altri soggetti terzi. Sia nel caso in cui i contenuti vengano diffusi in forma pubblica sia laddove vengano inviati in modo privato, è solo la persona o l'organizzazione che li ha inviati ad esserne responsabile. Snap Group Limited si riserva il diritto di revisionare tutti i contenuti che compaiono nei Servizi e di rimuovere qualsiasi contenuto che violi i presenti Termini; tuttavia non tutti i contenuti vengono necessariamente revisionati. <ltd2>Pertanto non possiamo assumerci, né ci assumiamo, la responsabilità di eventuali contenuti che altri forniscono attraverso i Servizi.</ltd2>

Mediante i presenti Termini e le Linee Guida per la Community, abbiamo chiarito che i Servizi non possono essere utilizzati in modo inappropriato. Tuttavia, poiché non revisioniamo tutti i contenuti, non possiamo garantire che i contenuti dei Servizi siano sempre conformi ai nostri Termini o alle Linee Guida.

5. Privacy

Per noi la tua privacy è importante. Puoi scoprire di più su come gestiamo i tuoi dati quando utilizzi i nostri Servizi, consultando la Informativa sulla Privacy. <pinc2>Ti invitiamo a leggere attentamente l'Informativa sulla privacy in quanto, utilizzando i nostri Servizi, accetti che i tuoi dati possano essere raccolti e trattati da Snap Group Limited nel Regno Unito e da Snap Inc. negli Stati Uniti, nonché dalle loro consociate, e trasferiti fuori dal tuo Paese di residenza, inclusi Paesi che potrebbero non disporre delle stesse leggi di protezione dei dati del tuo Paese.</pinc2>

6. Rispetto dei diritti di terzi

Snap Group Limited rispetta i diritti dei terzi e anche tu dovresti fare altrettanto. Non puoi pertanto utilizzare i nostri Servizi in modo tale che le tue azioni:

    violino gli altrui diritti di divulgazione, privacy, copyright, marchi registrati o depositati o altri diritti di proprietà intellettuale.
    costituiscano prevaricazione, molestia o intimidazione.
    siano diffamatori.
    costituiscano spam o sollecitazione indesiderata per i nostri utenti.

Inoltre, sei tenuto a rispettare i diritti di Snap Group Limited e delle sue consociate, inclusa Snap Inc.. Questi Termini non ti concedono il diritto di:

    utilizzare brand, loghi, elementi grafici, fotografie, video o altri materiali utilizzati nei nostri Servizi.
    copiare, archiviare, scaricare, caricare, distribuire, cedere a pagamento, trasmettere, rappresentare, esporre, rendere disponibile o altresì utilizzare i Servizi o il contenuto dei Servizi, in tutto o in parte, salvo per quanto indicato nei presenti Termini.
    utilizzare i Servizi, gli strumenti forniti dai Servizi, o qualsiasi contenuto dei Servizi per scopi commerciali senza la nostra autorizzazione.
In conclusione, non puoi utilizzare i Servizi o i loro contenuti in modi non espressamente autorizzati dai presenti Termini, né puoi aiutare altri a farlo.
7. Rispetto dei diritti d'autore (Copyright)

Rispettiamo i diritti d'autore (copyright). Pertanto, adotteremo ragionevoli misure per rimuovere tempestivamente dai nostri Servizi qualsiasi materiale che violi diritti d'autore di cui veniamo a conoscenza. <ter2>Inoltre, qualora Snap Group Limited venga a conoscenza del fatto che uno dei propri utenti abbia ripetutamente violato diritti d'autore, adotteremo ragionevoli misure nell'ambito dei nostri poteri per chiudere l'account dell'utente.</ter2>

Segnalare una possibile violazione dei diritti d'autore è molto semplice. Se ritieni che qualcosa nell'ambito dei nostri Servizi violi un diritto d'autore da te detenuto o controllato, ti invitiamo a riempire questo modulo. In alternativa, puoi inoltrare una segnalazione ad un nostro incaricato:

Snap Inc.
Attn: Copyright Agent
63 Market Street
Venice, CA 90291, USA
email: copyright@snap.com

L'invio di una notifica al nostro agente addetto al copyright dovrà:

    contenere la firma fisica o digitale di una persona autorizzata ad agire per conto del detentore dei diritti d'autore.
    identificare l'opera protetta dal diritto d'autore asseritamente violato.
    identificare il materiale che si ritiene stia violando tali diritti o sia oggetto di attività illecita e che si intende far rimuovere, o identificare l'accesso che si intende impedire, e fornire informazioni sufficienti al fine di localizzare il materiale in questione.
    fornire dati di contatto, inclusi indirizzo postale, numero telefonico e indirizzo email.
    fornire una dichiarazione personale ove si specifichi che si ritiene in buona fede che l'uso del materiale nelle modalità contestate sia non autorizzato dal detentore dei diritti, dal suo agente o dalle vigenti normative.
    fornire una dichiarazione in cui si attesti che le informazioni contenute nella notifica sono corrette e che, a pena di accusa di falsa dichiarazione, sei il soggetto autorizzato ad agire per conto del titolare dei diritti d'autore.
8. Sicurezza

Ci impegniamo a mantenere la sicurezza dei nostri Servizi per tutti i nostri utenti, ma non possiamo garantirlo. Ecco perché abbiamo bisogno del tuo aiuto. Con l'utilizzo dei Servizi, accetti di:

    Non utilizzare i Servizi per scopi illeciti o vietati dai presenti Termini.
    Non utilizzare alcun robot, spider, crawler o altro mezzo automatico o interfaccia per accedere ai Servizi o per estrapolare informazioni su altri utenti.
    Non puoi utilizzare né sviluppare alcuna applicazione di terze parti che interagisca con i Servizi o con contenuti o informazioni di altri utenti senza il nostro consenso scritto.
    Non utilizzare i Servizi in un modo che possa interferire con altri utenti, turbarli, influire negativamente su di loro o impedire loro di fruire appieno dei Servizi stessi; non utilizzare i Servizi in un modo che possa danneggiare, disattivare, sovraccaricare o inficiare il funzionamento dei Servizi stessi.
    Non utilizzare o tentare di usare account, nome utente o password di altri utenti senza la loro autorizzazione.
    Non richiedere ad altri utenti le loro credenziali di accesso.
    Non pubblicare contenuti pornografici o contenenti violenze, minacce, espressioni di odio o incitazioni alla violenza.
    Non caricare virus o altri codici dannosi o comunque compromettere la sicurezza dei Servizi.
    Non tentare di eludere le tecniche di filtraggio dei contenuti da noi utilizzate o tentare di accedere ad aree o funzionalità dei Servizi alle quali non sei autorizzato ad accedere.
    Non sondare, analizzare o testare la vulnerabilità dei nostri Servizi o di un qualsiasi sistema o rete.
    Non incoraggiare o promuovere attività che violino i presenti Termini.
Ci preoccupiamo anche della tua sicurezza mentre utilizzi i Servizi. Pertanto, non utilizzare i nostri Servizi in modi che possano distrarti e non farti rispettare il codice stradale o le leggi in materia di sicurezza. Ad esempio, non usare mai gli Snap mentre guidi e non mettere mai a repentaglio la tua sicurezza o quella di altri solo per scattare uno Snap.

9. Il tuo account

Sei responsabile di qualsiasi attività che si verifichi nel tuo account Snapchat. Per questo, è importante mantenerlo in sicurezza. A tale scopo, potresti scegliere una password complessa che non utilizzi per nessun altro account.

Utilizzando i nostri Servizi, dichiari, oltre ad utilizzarli con buon senso, di:

    Non creare più di un account per te stesso.
    Non creare un altro account nel caso te ne avessimo già disattivato uno, a meno che tu non abbia ricevuto il nostro consenso scritto.
    Non acquistare, vendere, affittare o noleggiare l'accesso al tuo account Snapchat, Live, agli Snap, ad un nome utente Snapchat o al link di un amico senza il nostro consenso scritto.
    Non condividere la tua password.
    Non effettuare l'accesso o tentare di accedere ai Servizi mediante applicazioni o client di terze parti non autorizzate.
Se ritieni che qualcuno abbia avuto accesso al tuo account, contatta immediatamente l'Assistenza Snapchat.

10. Ricordi

Ricordi è il nostro servizio di archiviazione dati che rende più semplice rivivere il passato, sempre e ovunque. Accettando i presenti Termini, abiliti automaticamente Ricordi. Una volta che la funzione Ricordi è attivata, rimarrà tale per tutto il tempo in cui il tuo account Snapchat sarà attivo. Puoi però disabilitare alcune funzioni dei Ricordi mediante le impostazioni.

Una delle opzioni che forniamo con Ricordi è la possibilità di creare un'area riservata impostando un passcode, che può essere un PIN o una frase chiave o altro meccanismo. Questa funzionalità è simile all'opzione per il blocco del dispositivo che probabilmente utilizzi sul tuo dispositivo mobile; impostando un passcode sarà meno probabile che, nel caso in cui un'altra persona entri in possesso del tuo dispositivo, questa possa vedere cosa hai salvato all'interno dell'area ristretta di Ricordi. Ma attenzione: se smarrisci o dimentichi il tuo passcode per Ricordi, o se ne inserisci troppe volte uno sbagliato, perderai l'accesso a tutti i contenuti salvati nell'area riservata di Ricordi. Per questa area riservata non viene infatti offerto alcun metodo di recupero del passcode. Ricordare il passcode è una responsabilità unicamente tua. Vai sul nostro Sito di Assistenza per maggiori informazioni al riguardo.

<cr2><ter2>I tuoi contenuti in Ricordi potrebbero diventare non disponibili per diverse ragioni, ad esempio per un problema tecnico-operativo o per la nostra decisione di far cessare il tuo account.</ter2></cr2> Dal momento che non ci è possibile garantire la perenne disponibilità dei tuoi contenuti, ti consigliamo di tenere una copia separata dei contenuti che salvi su Ricordi.

Non possiamo garantirti che Ricordi sia in grado di soddisfare appieno le tue esigenze di archiviazione. <ch2>Ci riserviamo il diritto di impostare dei limiti di archiviazione in Ricordi, limiti che potremmo modificare di volta in volta a nostra sola discrezione.</ch2> E così come per gli altri nostri Servizi, il tuo utilizzo di Ricordi potrà occupare dello spazio sul tuo dispositivo e potrebbe essere soggetto a costi relativi alla trasmissione di dati mobili.

Nessuna delle funzioni di Ricordi è rivendibile. Questo significa che non puoi, ad esempio, usare Ricordi come tua archiviazione personale di file o come servizio di distribuzione per altre persone.

11. Tariffe dati e telefoni cellulari

Sei responsabile di tutte le tariffe di telefonia mobile applicabili in relazione all'utilizzo dei nostri Servizi, inclusi i messaggi di testo e le tariffe dati. Se non sei sicuro dei costi applicabili, rivolgiti al tuo gestore prima di utilizzare i Servizi.

Se modifichi o disattivi il numero di cellulare utilizzato per creare l'account Snapchat, devi aggiornare le informazioni del tuo account mediante le Impostazioni entro 72 ore, in modo da evitare che inviamo ad altre persone messaggi destinati a te.

12. Servizi di terze parti

Se utilizzi un servizio, una funzione o una funzionalità gestita da terze parti e resa disponibile attraverso i nostri Servizi (inclusi i Servizi congiunti offerti con terze parti), la relazione tra te e la rispettiva parte sarà disciplinata dalle condizioni di quest'ultima. Né Snap Group Limited né Snap Inc. sono responsabili per i termini stabiliti da terze parti né per le azioni intraprese in forza dei termini di terze parti.

13. Modifica dei Servizi e recesso

Miglioriamo costantemente i nostri Servizi e ne creiamo ogni volta di nuovi. <ch2><ter3>Ciò significa che possiamo aggiungere o rimuovere funzioni, prodotti o funzionalità e possiamo anche sospendere o interrompere del tutto i Servizi.</ter3></ch2> Possiamo intraprendere tali azioni in qualsiasi momento e, in questo caso, cercheremo di dartene preventiva notifica, ma ciò non sarà sempre possibile.

Anche se speriamo che tu rimanga uno Snapchatter per molto tempo, puoi recedere dai Termini, in qualsiasi momento e per qualsiasi motivo, cancellando il tuo account.

<ter3>Anche Snap Group Limited può recedere dai presenti Termini in qualsiasi momento, per qualsiasi motivo.</ter3> Cercheremo in tal caso di dartene preventiva notifica, ma non siamo in grado di garantirlo. <ter3>Il nostro diritto a recedere dai presenti Termini significa che potremmo interrompere la fornitura di qualsiasi Servizio o importi limitazioni nuove o supplementari alla possibilità di utilizzo dei Servizi.</ter3> <ter2><cr3>Ad esempio, possiamo disattivare il tuo account per motivi di inattività prolungata e possiamo riutilizzare il tuo nome utente in qualsiasi momento e per qualsiasi motivo.</cr3></ter2>

Indipendentemente da chi receda dai presenti Termini, sia tu che Snap Group Limited continuate ad essere vincolati dalle Sezioni 3, 6, 9, 10 e 13-22 dei Termini stessi.

14. Indennizzo

Accetti, entro i limiti consentiti dalla legge, di indennizzare, difendere e manlevare Snap Group Limited, Snap Inc., le nostre consociate, i nostri dirigenti, funzionari, azionisti, dipendenti, concedenti licenza ed agenti da e contro qualsiasi reclamo, risarcimento, rivendicazione, danno, perdita, costo, responsabilità e spesa (incluse le spese legali) conseguenti a, derivanti da o in qualsivoglia modo correlate a: (a) il tuo accesso a e il tuo utilizzo dei Servizi; (b) i tuoi contenuti; e (c) la tua violazione dei presenti Termini.

15. Esonero

Facciamo del nostro meglio per mantenere i Servizi pienamente operativi e privi di problematiche. Tuttavia, non garantiamo di riuscirci.

I Servizi sono forniti "così come sono" e "così come disponibili" e, nei limiti consentiti dalla legge, senza garanzie di alcun tipo, espresse o implicite, incluse, ma non limitate a, garanzie implicite, condizioni o altri termini relativi a commerciabilità, qualità soddisfacente, idoneità a un particolare scopo, titolarità, pacifico godimento, non violazione, o conseguenti a condotta commerciale. Inoltre, benché Snap Group Limited si impegni a fornire una buona fruizione da parte degli utenti, non rappresenta né garantisce che: (a) i Servizi siano sempre sicuri, esenti da errori e puntuali; (b) i Servizi siano sempre funzionanti e senza ritardi, interruzioni o imperfezioni; o (c) qualsiasi contenuto o dato ottenuto mediante i Servizi sia tempestivo o accurato.

<ltd2>Snap Group Limited, Snap Inc. e le loro consociate declinano ogni responsabilità per qualsiasi contenuto creato, caricato, pubblicato, inviato o archiviato mediante i nostri Servizi da te, da un altro utente o da terze parti.</ltd2> <ltd2>Comprendi e accetti di poter essere esposto a contenuti che potrebbero essere offensivi, illeciti, fuorvianti o comunque inappropriati, senza che Snap Group Limited, Snap Inc. né le loro consociate siano responsabili per alcuno di questi.</ltd2>

16. Limitazione di responsabilità

<ltd2>Ove consentito dalla legge, Snap Group Limited, Snap Inc. e le loro consociate, dirigenti, funzionari, azionisti, dipendenti, concedenti licenza e agenti non sono responsabili per alcun danno indiretto, incidentale, speciale, conseguente, punitivo o multiplo, né per alcuna perdita di dati, uso o avviamento, o altre perdite intangibili, conseguenti a: (a) il tuo utilizzo o l'impossibilità di usare i Servizi; (b) il tuo accesso a o la tua impossibilità di accedere ai Servizi; (c) il comportamento o i contenuti di altri utenti o di terze parti sui Servizi o tramite i Servizi; o (d) l'accesso, l'uso o l'alterazione non autorizzati dei tuoi contenuti, anche nel caso in cui Snapchat Limited sia stata avvisata della possibilità di tali danni.</ltd2> <ltd2>In nessun caso la responsabilità complessiva di Snap Group Limited, Snap Inc. o delle loro consociate per qualsiasi rivendicazione relativa ai Servizi eccederà la somma maggiore tra £100 GBP e l'importo da te eventualmente versato a Snap Group Limited negli ultimi 12 mesi.</ltd2>

<ltd2>ALCUNE GIURISDIZIONI NON AMMETTONO L'ESCLUSIONE O LA LIMITAZIONE DI ALCUNI DANNI, PERTANTO ALCUNE O TUTTE LE ESCLUSIONI E LIMITAZIONI IN QUESTA SEZIONE POTREBBERO NON ESSERE APPLICABILI.</ltd2>

17. Risoluzione di controversie, Arbitrato

Se c'è qualcosa che ti preoccupa, parliamone. Innanzitutto contattaci e faremo del nostro meglio per risolvere il problema.

Alcuni dei nostri Servizi potrebbero avere degli ulteriori termini che contengono disposizioni relative alla risoluzione delle controversie valide esclusivamente per quel Servizio o per il tuo Paese di residenza.

<a2>Se stai utilizzando i Servizi per conto di un'azienda (anziché per uso personale), tu e Snap Group Limited accettate che, entro i limiti consentiti dalla legge, tutte le rivendicazioni e le controversie tra noi, conseguenti o correlate ai presenti Termini o all'uso dei Servizi saranno trattate in via definitiva secondo il Regolamento LCIA sugli Arbitrati, incorporato mediante riferimento nella presente clausola.</a2> <a3>Sarà presente un arbitro (nominato dalla LCIA) e sede dell'arbitrato sarà Londra.</a3> L'arbitrato si svolgerà in lingua inglese. Se non intendi accettare la presente clausola, non devi usare i Servizi.

18. Foro esclusivo

<j3>Nella misura consentita alle parti in forza dei presenti Termini per l'avvio di un contenzioso dinanzi a un tribunale, sia tu sia Snap Group Limited convenite che tutte le rivendicazioni e le controversie (contrattuali o altro) derivanti o relative ai presenti Termini o all'uso dei nostri Servizi saranno promosse in via esclusiva dinanzi ai tribunali dell'Inghilterra nel Regno Unito, salvo ove non consentito dalle leggi del tuo Paese di residenza.</j3> <j3>Tu e Snap Group Limited acconsentite alla giurisdizione esclusiva di tali tribunali.</j3>

19. Scelta della legge applicabile

<law2>Le leggi di Inghilterra e Galles disciplinano i presenti Termini e tutte le rivendicazioni e controversie (contrattuali o altro) derivanti o relative a questi Termini o ai loro contenuti.</law2> I tribunali di alcuni Paesi potrebbero non applicare le leggi di Inghilterra e Galles ad alcune controversie correlate ai presenti Termini. <law1>Se risiedi in uno di tali Paesi, potrebbero applicarsi a tali controversie le leggi del tuo Paese di residenza.</law1>

20. Nullità parziale

Nel caso in cui una delle disposizioni dei presenti Termini sia giudicata nulla o inapplicabile, tale disposizione verrà considerata indipendente da questi Termini e non pregiudicherà la validità e l'applicabilità delle altre disposizioni.

21. Termini aggiuntivi per Servizi specifici

Data l'ampiezza dei nostri Servizi, talvolta abbiamo bisogno di definire termini e condizioni supplementari per Servizi specifici. <use2>Tali termini e condizioni supplementari, resi disponibili con i relativi Servizi, diventano parte integrante del nostro accordo nel momento in cui utilizzi tali Servizi.</use2> Se qualsivoglia parte di tali termini e condizioni supplementari risultasse in conflitto con i presenti Termini, prevarranno i termini e le condizioni supplementari.

22. Disposizioni finali

    I presenti Termini (congiuntamente a qualsivoglia altri termini applicabili ai Servizi specifici che utilizzi) costituiscono l'intero accordo tra te e Snap Group Limited e sostituiscono ogni precedente accordo.
    I presenti Termini non creano né conferiscono diritti a terzi beneficiari.
    In caso di mancata applicazione da parte nostra di una disposizione contenuta nei presenti Termini, questo non dovrà essere considerato come una rinuncia a tale disposizione.
    Ci riserviamo tutti i diritti non espressamente a te concessi.
    Non puoi trasferire alcun diritto o obbligo stabilito in questi Termini senza il nostro consenso.

Contattaci

Snap Group Limited accoglie con favore osservazioni, domande, dubbi o suggerimenti. Puoi inviarci i tuoi commenti o ricevere assistenza utilizzando questo modulo online.

La società responsabile dei Servizi al di fuori degli Stati Uniti è denominata Snap Group Limited e ha sede nel Regno Unito all'indirizzo 7-11 Lexington Street, Londra W1F 9AF, Regno Unito, con numero di registrazione 09763672. Rappresentante autorizzato: David Lewis, direttore. Partita IVA: GB 237218316.