Termini del Klarna Shopping Service

I presenti termini sono redatti in italiano e in inglese. In caso di difformità tra le due versioni, prevarrà quella in lingua italiana. 

I presenti termini e condizioni rappresentano un accordo tra Klarna Bank AB (publ), comprese le sue succursali estere ("Klarna", "noi", "ci" o "nostro") e l'utente ("tu" e "tuo") per l'utilizzo dei servizi e delle funzionalità di Klarna descritti in questi termini, e successive modifiche eventualmente apportate (i "Servizi"). <use2>Registrandoti per usufruire dei Servizi, stipuli un accordo con Klarna accettando questi termini.</use2> <use2>Riconosci che ogni volta che utilizzi i nostri Servizi, si ritiene che accetti la versione corrente dei presenti termini.</use2> 
Puoi accedere in qualsiasi momento alla versione più recente dei presenti termini tramite l'App Klarna o sul nostro sito web. Puoi anche scaricare i termini qui.
 
DESCRIZIONE DEI 

Per Klarna, fare shopping non significa solo trovare articoli fantastici e pagarli, ma anche godersi una super esperienza di shopping nel negozio preferito, un'app all'avanguardia e molto altro. In poche parole, un'esperienza utente semplice sia prima che dopo aver effettuato un acquisto. Questi termini spiegano in dettaglio cosa questo significhi. Ti preghiamo di notare che, se scegli di pagare tramite uno dei Servizi offerti da Klarna, allo specifico Servizio potrebbero essere applicati termini aggiuntivi. Qualora tu decida di usufruire dei Servizi finanziari di Klarna, i presenti termini e i termini finanziari relativi al Servizio o Servizi finanziari richiesti si applicheranno congiuntamente tra te e Klarna. 
 
ACCOUNT UTENTE KLARNA

Accettando questi termini e utilizzando uno dei nostri metodi di pagamento al checkout di un commerciante oppure scaricando ed eseguendo l'accesso sulla Klarna App, riconosci che verrà creato un Account Utente Klarna.
 
1. COMPILAZIONE AUTOMATICA E PREFERENZE

Al fine di offrirti un'esperienza di acquisto semplice e senza frizioni, memorizzeremo alcune informazioni su di te e le useremo per la compilazione automatica di form mentre fai shopping. Questo ti consentirà di risparmiare tempo e concentrarti su cose più importanti rispetto a compilare ogni volta le stesse informazioni. Ecco qualche dettaglio in più su come funziona.
 
Compilazione automatica mentre fai shopping con Klarna
Quando usi Klarna per la prima volta, ti verrà chiesto di creare un account utente Klarna per rendere le tue future interazioni con Klarna ancora più semplici. Conserveremo queste informazioni nei nostri sistemi così che, quando ritornerai da noi o utilizzerai uno dei nostri Servizi, dovrai fornirci solo poche informazioni. Tratteremo tutte le informazioni personali che raccogliamo nella creazione del tuo account utente Klarna in conformità con la nostra Informativa Privacy.
Nei casi in cui saremo in grado di identificarti, potremmo compilare automaticamente alcune informazioni su di te, come nome, indirizzo, numero di telefono, email, data di nascita e dettagli della carta. La compilazione automatica si basa sulle informazioni memorizzate sul tuo account utente Klarna. Un esempio di quando viene utilizzata la compilazione automatica è quando acquisti direttamente dalla Klarna App.
 
2. KLARNA APP

La Klarna App, a cui puoi accedere tramite applicazione mobile o portale web, è il tuo Online Shopping Assistant, che costituisce il tuo centro di controllo di tutti i tuoi acquisti Klarna e di tutte le altre fantastiche funzionalità offerte da Klarna. Tramite la Klarna App puoi pagare i tuoi acquisti, tracciare i tuoi pacchi e molto altro. Alcune di queste funzionalità vengono attivate scaricando l'App o accedendo tramite il portale web, mentre altre possono essere attivate da te dopo che avrai effettuato l'accesso. Klarna vuole offrirti la migliore esperienza di shopping e la possibilita' di cercare tra un ampio numero di negozi sulla Klarna App. Potremmo non avere un rapporto commerciale con tutti i negozi mostrati o ricercabili attraverso la Klarna App. In questo caso Klarna agisce come un browser web o come motore di ricerca, reindirizzandoti semplicemente al sito web del negozio. Il contenuto esatto delle funzionalità può differire tra le diverse versioni della Klarna App disponibili negli specifici paesi. Klarna aggiorna continuamente la Klarna App con funzionalità nuove e sempre migliori. Ecco alcune delle funzionalità di cui siamo più orgogliosi:
Funzionalità:
Visualizzazione transazioni e acquisti effettuati con Klarna
Gestione pagamenti
Interazione semplice con Klarna
Esempi di altre funzionalità che possiamo offrire in base alla versione dello specifico paese:
Servizi per lo shopping, come funzioni di ricerca, una panoramica dei negozi che pensiamo siano di tuo interesse, insieme a suggerimenti personalizzati, offerte ed altro contenuto
Acquisti utilizzando i metodi di pagamento di Klarna - anche in negozi che non utilizzano ancora Klarna
Tracciamento ordine, consegna o pacco
Facile gestione di resi e rimborsi
Panoramica e gestione delle finanze personali
Visualizzazione e archiviazione di transazioni, acquisti, ricevute, immagini e altro
Impronta delle emissioni di CO2 sui tuoi acquisti
Visualizzazione di ordini effettuati tramite negozi o entità non correlate a Klarna
Creazione e condivisione di collezioni di beni o servizi a tua scelta
Un assistente che offre suggerimenti per aiutarti a inserire varie informazioni (come metodo di pagamento, dettagli della carta, indirizzo di spedizione) utilizzando la compilazione automatica.
Visualizzazione di transazioni effettuate con una delle nostre società controllate Sofort GmbH, Billpay GmbH e Klarna Inc. La visualizzazione avverrà solo dopo che l’avrai abilitata dai servizi delle diverse società. I dati delle transazioni (ad esempio: nome, indirizzo, numero di conto bancario / IBAN, sort code / BIC, causale del pagamento, data e importo, dettagli dell'ordine) verranno quindi condivisi con Klarna.
Come utente della Klarna App puoi, a tua discrezione, caricare, pubblicare e condividere i tuoi contenuti, come collezioni, immagini e nickname. Sei consapevole che, condividendo contenuti, li rendi pubblicamente disponibili, il che significa che alcune informazioni che ti riguardano saranno disponibili a terzi e potrebbero essere utilizzate e condivise ulteriormente da altre persone.
Puoi solo caricare, pubblicare o condividere contenuti che hai il diritto di utilizzare per questi scopi e che non violano la legge, il presente Accordo o i diritti di terzi.
Accetti di non caricare, pubblicare o condividere contenuti illegali, fraudolenti, abusivi, minatori, che violano i diritti di altri, offensivi o criminali (come contestazioni contro gruppi etnici, pedopornografia o raffigurazioni illegali di violenza) o; trasmissione di contenuti che contengono virus, Trojan horses, spyware, adware, malware o altri programmi dannosi; diffusione di pubblicità non richiesta (spam) o qualsiasi altra forma di molestia.
<cr3>Klarna si riserva il diritto, senza alcun obbligo, di monitorare, rivedere, adeguare, disattivare o rimuovere i contenuti, senza avvisare l'utente o terzi, a sua esclusiva discrezione.</cr3>
Sei l’unica persona responsabile per il caricamento, la pubblicazione e la condivisione dei contenuti e accetti di risarcire Klarna e manlevarla per qualunque danno, perdita o costo sostenuto a causa del caricamento, dalla pubblicazione o dalla condivisione di contenuti, anche in relazione a pretese di terzi nei confronti di Klarna.
 
3. MOSTRA ACQUISTI E TRANSAZIONI PASSATI

Salviamo le informazioni relative tuoi acquisti e alle tue transazioni nella Klarna App. Nell’ambito dei Servizi forniti ai sensi dei presenti termini, Klarna ti consente di visualizzare le informazioni sui tuoi acquisti e sulle tue transazioni nella Klarna App.
Se vuoi saperne di più su come Klarna utilizza queste informazioni e altre informazioni che abbiamo su di te, consulta la nostra Informativa Privacy.
 
4. OFFERTE E VANTAGGI

Klarna può proporti offerte e vantaggi come sconti, eventi speciali, accesso anticipato a prodotti, promozioni commerciali, offerte dei venditori, prodotti campione e prodotti in omaggio. Le offerte e i vantaggi che riceverai dipenderanno dalle attività svolte in passato, come numero di acquisti, importi degli acquisti o utilizzo dei Servizi Klarna.
 
CI SONO DEI COSTI PER I SERVIZI?
I servizi sono gratuiti. Ti preghiamo di notare che, per Servizi specifici offerti da Klarna, potrebbero essere applicati interessi e commissioni. Assicurati quindi di controllare le informazioni specifiche relative a ogni Servizio che usi.
 
MIGLIORAMENTO DEI SERVIZI

Lavoriamo costantemente per migliorare i nostri servizi in modo che tu possa ottenere un'esperienza utente ancora più fluida. <ch2>Questo potrebbe richiedere modifiche a questi termini.</ch2> In questo caso, ti sarà chiesto di accettare i nuovi termini prima che tu possa continuare ad utilizzare i Servizi.
 
PRIVACY E DATI PERSONALI

<pinc2>Nella misura in cui determini il nostro trattamento di informazioni, ad esempio caricando, pubblicando o condividendo dati nell'App Klarna, su di te indicando convinzioni politiche o filosofiche, l'appartenenza sindacale, dati relativi alla salute o alla vita sessuale, ecc. (le cosiddette categorie speciali di dati personali, ai sensi del Regolamento UE 2016/679 (il "GDPR")), rilasci il tuo esplicito consenso al trattamento di tali dati per eseguire i nostri Servizi.</pinc2>
Al fine di offrirti i Servizi, abbiamo bisogno di trattare i tuoi dati personali: ti invitiamo a leggere la nostra Informativa Privacy per una comprensione più dettagliata di come trattiamo e proteggiamo i tuoi dati.
 
PAGAMENTI CON CARTA

Quando effettui un acquisto con Klarna puoi configurare e utilizzare una serie di diverse fonti di finanziamento, tra cui carte di debito, di credito o prepagate. La tua fonte di finanziamento sarà salvata nel tuo account utente Klarna fino a quando non la modificherai/rimuoverai dal tuo profilo o se l’account utente viene cancellato. Scegliendo di salvare i dati della tua carta con Klarna autorizzi Klarna ad addebitare a questa fonte di finanziamento eventuali successivi utilizzi di Klarna quando fai acquisti presso di noi. L'addebito non verrà effettuato fino a quando non si effettua un acquisto. Se la tua fonte di finanziamento predefinita  non può essere addebitata per un acquisto, compresi i piani di pagamento rateale o gli abbonamenti, se applicabili, autorizzi Klarna a tentare di addebitare le altre fonti di finanziamento, registrate sul tuo account utente Klarna.
 
I TUOI OBBLIGHI

Ti impegni a fornire informazioni corrette e a utilizzare la tua identità personale e corretta. Qualsiasi utilizzo di informazioni che non ti appartengono o che, per altri motivi, non hai autorizzazione a utilizzare, o l'uso dei Servizi secondo modalità non prescritte, sarà considerato uso improprio. Tutti i dati riguardanti un uso improprio, anche sospetto, possono essere salvati e utilizzati per valutazioni di rischio future e per la protezione delle parti coinvolte. <ter3>Klarna si riserva il diritto di impedire ulteriori utilizzi dei Servizi.</ter3>

Se carichi o condividi contenuti su Klarna, concedi a Klarna un diritto a titolo gratuito per l'utilizzo e la visualizzazione dei contenuti ai fini della fornitura dei Servizi. <cr2>Abbiamo il diritto di rimuovere qualsiasi contenuto caricato o condiviso dall’utente se richiesto dalla legge o se riteniamo che il contenuto sia offensivo, inappropriato, illegale, che viola i diritti di altri o comunque discutibile.</cr2> Sei responsabile per qualsiasi contenuto che carichi o condividi. <ter2>Riconosci e accetti che se carichi, importi o condividi contenuti offensivi, minatori o che violano, o che Klarna può ragionevolmente presumere che stiano violando, la legge o il tuo accordo con Klarna, possiamo interrompere o disattivare il tuo utilizzo della Klarna App.</ter2>
 
SERVIZI DI TERZI

Alcune funzioni utilizzate dall'utente, ad esempio il tracciamento dei pacchi, possono includere servizi forniti da terzi.

L'utilizzo di Google Maps al checkout (per esempio effettuando la ricerca del tuo indirizzo nel campo indirizzo) e all’interno della Klarna App è soggetto alla versione corrente dei Termini del Servizio Aggiuntivi di Google Maps / Google Earth e all'Informativa Privacy di Google.

Inoltre, per prevenire l'abuso della Klarna App tramite il portale web, Klarna può utilizzare reCAPTCHA, rendendo l’utente soggetto all’Informativa Privacy e ai Termini del Servizio di Google.

L'App Klarna è disponibile attraverso piattaforme di distribuzione di terzi ("Application Stores"). Potrebbe essere necessaria la registrazione preventiva presso il relativo Application Store. Klarna non ha alcuna influenza sul rilevamento, l'elaborazione e l'utilizzo dei dati personali da parte dei rispettivi gestori degli Application Stores.
 
DURATA E RISOLUZIONE DEL PRESENTE ACCORDO

Il presente accordo è concluso per un periodo di tempo indeterminato. <ter3>L'Accordo troverà applicazione fino alla sua risoluzione, che può avvenire in qualsiasi momento, da parte tua o da parte nostra.</ter3> Se hai un pagamento in sospeso o se utilizzi un servizio fornito da Klarna che abbia una durata fissa (e che non sia scaduto) o un servizio soggetto a un periodo di preavviso (che non sia scaduto), non potrai rescindere da questo Accordo. Ti preghiamo di notare che, in caso di risoluzione, l'utilizzo del Servizio, comprese le funzionalità fornite o gestite tramite la Klarna App, non sarà più disponibile.
 
COMUNICAZIONI ELETTRONICHE

Utilizzando i nostri Servizi, acconsenti e accetti che Klarna Bank AB possa fornire tutte le comunicazioni, le informazioni di pagamento, i termini, le divulgazioni richieste dalla legge e altre informazioni a te elettronicamente, anche tramite il sito web di Klarna, l'App o gli indirizzi e-mail che hai fornito a noi.
Comprendi e confermi che, per ricevere e conservare le comunicazioni, avrai bisogno di quanto segue:
Un computer o un dispositivo mobile con connessione Internet
Un indirizzo e-mail e un numero di cellulare validi
Aggiornamento delle informazioni di contatto
È tua responsabilità assicurarti che Klarna disponga del tuo attuale indirizzo e-mail e numero di cellulare, in modo che possiamo comunicare con te elettronicamente. Se devi aggiornare il tuo indirizzo e-mail principale, contatta il Servizio Clienti per apportare la modifica. Se una comunicazione elettronica non fosse da te ricevuta a causa di un indirizzo e-mail obsoleto, detta comunicazione verrà da noi considerata come da te ricevuta regolarmente.
Domande
In caso di domande sulle comunicazioni elettroniche in generale, per favore contatta il Servizio Clienti.
 
CESSIONE O TRASFERIMENTO

Non puoi trasferire o cedere alcun diritto o obbligo che possiedi in base a questi termini. Nella misura in cui non sia già consentito dalla legge applicabile, possiamo trasferire o cedere questi termini o qualsiasi diritto o obbligo ai sensi di questi termini in qualsiasi momento, a condizione che tale trasferimento o cessione non alteri a tuo danno i tuoi diritti e obblighi ai sensi dei presenti termini.
 
KLARNA

Klarna Bank AB (publ), con sede legale in Sveavägen 46, 111 34 Stoccolma, è una banca svedese iscritta al registro delle imprese svedese con numero di registrazione 556737-0431. L'amministratore delegato è Sebastian Siemiatkowski. Klarna Bank AB (publ) è autorizzata a fornire servizi finanziari da Finansinspektionen (l’autorità svedese di vigilanza finanziaria). Sul sito web di Finansinspektionen è possibile trovare i dettagli della registrazione di Klarna presso l'autorità di vigilanza finanziaria svedese e un elenco dei paesi verso cui è stato effettuato il passport dei servizi di Klarna. Modulo di contatto: klarna.com/it/servizio-clienti.
 
RECLAMI

Per i reclami relativi ai Servizi di Klarna valgono le informazioni fornite su https://www.klarna.com/it/. 
Utilizzando i nostri Servizi, acconsenti e accetti che Klarna fornisca tutte le comunicazioni relative ai reclami elettronicamente. Se hai un reclamo nei confronti di Klarna, puoi inviare il tuo reclamo tramite la pagina web del Servizio Clienti di Klarna, utilizzando la funzione di chat o inviandoci un'e-mail.
rivolgerti all'Arbitro Bancario Finanziario Italiano (Arbitro Bancario Finanziario o "ABF"). In breve, l'ABF è un sistema di risoluzione alternativa delle controversie (ADR) che viene spesso utilizzato dai clienti in Italia perché è generalmente più veloce e meno costoso del Tribunale. Se non sarai soddisfatto della decisione dell'ABF o se Klarna non si attenesse alla decisione a te favorevole, potrai comunque rivolgerti al Tribunale. Per ulteriori informazioni sull'ABF puoi consultare il sito web www.arbitrobancariofinanziario.it o chiedere alle Filiali della Banca d'Italia o di Klarna; 
puoi adire il Tribunale ordinario in alternativa a quanto sopra, ma sarai obbligato prima ad attivare una procedura di mediazione obbligatoria presso:
il mediatore finanziario bancario italiano (Conciliatore Bancario Finanziario o "CBF"). Per ulteriori informazioni sul CBF, puoi consultare il sito web www.conciliatorebancario.it; oppure
uno degli altri organi di mediazione disponibili, specializzati in materia bancaria e finanziaria, iscritti nell'apposito albo tenuto dal Ministero della Giustizia.
 
LEGGE APPLICABILE E GIURISDIZIONE

<law1>Il nostro rapporto contrattuale sarà regolato dalla legge italiana.</law1> <j1>Qualsiasi controversia derivante da o in relazione a questo Servizio sarà soggetta al Tribunale del tuo domicilio.</j1>
 
 
Ultimo aggiornamento: 15 settembre, 2021.