https://policy.pinterest.com/it/terms-of-service; Termini di servizio
Ti ringraziamo per utilizzare Pinterest.
I presenti Termini di servizio ("Termini") regolano l'accesso e l'utilizzo del sito web, delle app, delle interfacce di programmazione (API, Application Programming Interface) e delle widget di Pinterest ("Pinterest" o il "Servizio"). Leggi attentamente questi Termini e contattaci in caso di domande. <use2><pinc2>Accedendo o utilizzando Pinterest, accetti i presenti Termini, le nostre norme sulla Privacy, la nostra Informativa sui cookie e le nostre Linee guida per la community.</pinc2></use2>
    
Più semplicemente
Ogni azienda ha i propri termini. Questi sono i nostri.

1. Il nostro servizio
    Pinterest ti aiuta a scoprire e a fare ciò che ami. Seguendo le tue attività sul campo e non, ti mostriamo quindi ciò che riteniamo pertinente, interessante e personale per te. Per fornire il Servizio, dobbiamo poter essere in grado di identificare te e i tuoi interessi. A volte ciò che ti mostriamo è sponsorizzato dai nostri inserzionisti. Il nostro servizio prevede che anche i contenuti sponsorizzati siano pertinenti e interessanti per te. Il contenuto sponsorizzato è facilmente identificabile perché è contrassegnato in modo chiaro.
    
Più semplicemente
Pinterest ti aiuta a scoprire e a fare ciò che ami. È personalizzato per te. Sapendo ciò che ti piace, modelliamo Pinterest sui tuoi gusti e i tuoi interessi.

2. Utilizzo di Pinterest
a. Chi può utilizzare Pinterest
Puoi utilizzare Pinterest solo se puoi legalmente stipulare un contratto vincolante e solo in conformità con i presenti Termini e tutte le leggi applicabili. Quando crei il tuo account Pinterest, devi fornirci informazioni accurate e complete. Non puoi utilizzare Pinterest se proibito da sanzioni statunitensi. Non è consentito l'utilizzo o l'accesso da parte di persone di età inferiore a 13 anni. Se risiedi nel SEE, puoi utilizzare Pinterest solo se hai raggiunto l'età che ti permette di esprimere il consenso al trattamento dei dati ai sensi delle leggi del tuo paese. Per utilizzare Pinterest potresti dover scaricare software sul tuo computer, telefono, tablet o altri dispositivi. Accetti che il software venga aggiornato automaticamente e che i presenti Termini si applichino a tutti gli aggiornamenti.
    
b. Licenza che ti concediamo
Conformemente ai presenti Termini e alle nostre informative (comprese le nostre Linee guida per la community), ti concediamo una licenza limitata, non esclusiva, non trasferibile e revocabile per l'utilizzo del nostro Servizio.

c. Uso commerciale di Pinterest
Se intendi utilizzare Pinterest per scopi commerciali, devi creare un account per aziende e accettare i nostri Termini di servizio per le aziende. Se apri un account per un'azienda, un'organizzazione o un'entità di altro tipo, il termine "tu" comprende te e tale entità, e attesti di essere autorizzato a concedere tutte le autorizzazioni e le licenze fornite nei presenti Termini e di vincolare l'entità ai presenti Termini e accetti i presenti Termini per conto dell'entità.
    
Più semplicemente
Puoi utilizzare Pinterest solo se hai più di 13 anni (o un'età maggiore in altri paesi). Inoltre, se utilizzi Pinterest per lavoro, devi creare un account per aziende.

3. I tuoi contenuti
a. Pubblicazione di contenuti
Pinterest ti consente di pubblicare contenuti, compresi commenti, foto, link e altro materiale. Tutto ciò che pubblichi o rendi in altro modo disponibile su Pinterest è definito "Contenuti dell'utente". Conservi tutti i diritti sui Contenuti dell'utente che pubblichi su Pinterest e ne sei il solo responsabile.
    
Più semplicemente
Il contenuto che pubblichi su Pinterest resta di tua proprietà.

b. In che modo Pinterest e altri utenti possono utilizzare i tuoi contenuti
Concedi a Pinterest e ai nostri utenti una licenza mondiale non esclusiva, esente da royalty, trasferibile e sublicenziabile per utilizzare, archiviare, visualizzare, riprodurre, salvare, modificare, creare opere derivate, eseguire e distribuire i tuoi Contenuti dell'utente su Pinterest unicamente a scopo di intervento, sviluppo, fornitura e utilizzo di Pinterest. Nulla di quanto contenuto nei presenti Termini limiterà gli eventuali altri diritti legali di Pinterest sui Contenuti dell'utente, ad esempio ai sensi di altre licenze. <cr3><ch2>Ci riserviamo il diritto di rimuovere o modificare i Contenuti dell'utente, o modificarne le modalità di utilizzo su Pinterest, per qualunque motivo.</ch2></cr3> <cr2>Quanto sopra include i Contenuti dell'utente che riteniamo in violazione dei presenti Termini, le Linee guida per la Community, o qualsiasi altra informativa.</cr2>
    
Più semplicemente
Noi possiamo mostrare i contenuti che tu pubblichi su Pinterest ad altri utenti, i quali possono salvare i tuoi contenuti. Non pubblicare contenuti pornografici o di spam, né molestare altre persone su Pinterest. 

c. Tempo di conservazione dei contenuti
In seguito alla chiusura o alla disattivazione del tuo account o se rimuovi Contenuti dell'utente da Pinterest, tali Contenuti possono essere da noi preservati per un periodo di tempo ragionevole a fini di backup, archiviazione o controllo. Pinterest e i suoi utenti possono conservare e continuare a utilizzare, archiviare, visualizzare, riprodurre, riaggiungere ai Pin, modificare, creare opere derivate, eseguire e distribuire i tuoi Contenuti dell'utente che altri utenti hanno archiviato o condiviso tramite Pinterest.
    
Più semplicemente
Se scegli di pubblicare dei contenuti, ci concedi il permesso di utilizzarli per fornire il Servizio e migliorare Pinterest. Copie dei contenuti condivisi con altri possono rimanere anche dopo che elimini i contenuti dal tuo account.
     
     
d. Il tuo feedback
L'opinione dei nostri utenti è per noi molto importante e siamo sempre pronti ad ascoltarli per rendere Pinterest sempre migliore. Se decidi di inviare commenti, idee o feedback, accetti che possiamo utilizzarli senza alcuna restrizione o alcun compenso nei tuoi confronti. Accettando il tuo invio di quanto sopra, Pinterest non rinuncia ad alcun diritto a utilizzare feedback simile o correlato precedentemente noto a Pinterest o sviluppato tramite i suoi dipendenti o ottenuto da fonti diverse da te.
   
Più semplicemente
Possiamo utilizzare i tuoi suggerimenti per migliorare Pinterest.

4. Norme sul copyright
    Pinterest ha adottato e implementato le Norme sul copyright di Pinterest in conformità con il Digital Millennium Copyright Act e altre leggi applicabili sul copyright. Per ulteriori informazioni, consulta le nostre Norme sul copyright. 
    
Più semplicemente
Noi rispettiamo i copyright. Tu devi fare lo stesso.

5. Sicurezza
Teniamo molto alla sicurezza dei nostri utenti. Benché Pinterest si impegni per tutelare la sicurezza dei tuoi contenuti e del tuo account, non può garantire che terze parti non autorizzate non mettano a repentaglio le misure di sicurezza adottate. Ti chiediamo di mantenere la tua password sicura. Avvisaci immediatamente di qualsiasi compromissione o uso non autorizzato del tuo account.
    
Più semplicemente
Puoi aiutarci a combattere gli spammer tenendo presente questi suggerimenti per la sicurezza.

6. Link, siti e servizi di terze parti
Pinterest può contenere link a siti web, annunci, servizi, offerte speciali o altri eventi o attività di terze parti non posseduti né controllati da Pinterest. Non avalliamo né ci assumiamo alcuna responsabilità in merito a tali siti, informazioni, materiali, prodotti o servizi di terze parti. Se accedi a siti web, servizi o contenuti di terze parti da Pinterest, lo fai a tuo rischio e accetti che Pinterest non abbia alcuna responsabilità derivante dal tuo utilizzo di siti web, servizi o contenuti di terze parti né dall'accesso ad essi.
    
Più semplicemente
Pinterest contiene link a contenuti esterni a Pinterest. Buona parte di essi sono fantastici, ma qualora non lo fossero noi non ne siamo responsabili.

7. Revoca
<ter3>Pinterest può revocare o sospendere il tuo diritto ad accedere o utilizzare Pinterest per qualsiasi motivo con debito preavviso.</ter3> <ter2>Possiamo revocare o sospendere il tuo accesso immediatamente e senza preavviso se abbiamo un motivo valido per farlo, ad esempio se riscontriamo violazioni delle nostre Linee guida per la community.</ter2> In caso di revoca, continuerai a essere vincolato dalle Sezioni 3 e 8 dei presenti Termini.
    
Più semplicemente
Pinterest è fornito gratuitamente. Ci riserviamo il diritto di rifiutare il servizio a chiunque, ma agiremo in tal senso in maniera ragionevole.

8. Indennità
    Se utilizzi Pinterest per scopi commerciali (vale a dire non sei un consumatore) senza accettare i nostri Termini di servizio per le aziende come richiesto dalla Sezione 2(c) dei presenti Termini, accetti di risarcire e tenere indenni Pinterest e i suoi collaboratori, direttori, dipendenti e agenti, da qualsiasi rivendicazione, causa, procedimento legale, controversia, richiesta, responsabilità, danno, perdita, costo e spesa, comprese, a titolo esemplificativo, ragionevoli spese legali e contabili (incluse le spese di difesa legale contro rivendicazioni, cause o procedimenti intentati da terze parti), in qualsiasi modo correlate al tuo accesso o utilizzo del nostro Servizio, dei tuoi Contenuti dell'utente o la tua violazione dei presenti Termini.
    
Più semplicemente
Se veniamo citati in giudizio per azioni che la tua azienda compie su Pinterest, dovrai pagare i costi da noi sostenuti. Inoltre, devi prima aver creato un account per aziende e accettato i nostri Termini di servizio per le aziende.

9. Esclusioni di garanzia
Il nostro Servizio e tutti i contenuti su Pinterest sono forniti "come sono", senza garanzia di alcun tipo, espressa o implicita.

PINTEREST NEGA ESPRESSAMENTE QUALSIASI GARANZIA E CONDIZIONE DI COMMERCIABILITÀ, IDONEITÀ A UNO SCOPO PARTICOLARE E NON VIOLAZIONE E QUALSIASI GARANZIA DERIVANTE DA TRATTATIVE O USI COMMERCIALI.

<ltd2>Pinterest non si assume alcuna responsabilità per i Contenuti dell'utente che tu o qualsiasi altra persona o terza parte pubblicate o inviate utilizzando il nostro Servizio.</ltd2> Riconosci e convieni che puoi essere esposto a Contenuti dell'utente non accurati, discutibili, non adatti ai bambini o altrimenti inappropriati per il tuo scopo.

<ltd1>Se sei un consumatore del SEE, non escludiamo o limitiamo alcuna responsabilità per dolo o negligenza grave, morte o lesioni personali causate dalla nostra negligenza o deliberata cattiva condotta.</ltd1> 
 
     
Più semplicemente
Purtroppo, le persone pubblicano contenuti non appropriati su servizi come Pinterest. Prestiamo molta attenzione a questo problema, ma potrebbe capitarti comunque di trovare tali tipi di contenuti prima che noi riusciamo a rimuoverli. Se vedi contenuti non appropriati, segnalaceli qui. 

10. Limitazione di responsabilità
<ltd2>NELLA MISURA MASSIMA CONSENTITA DALLA LEGGE, PINTEREST NON SARÀ RESPONSABILE DI ALCUN DANNO INDIRETTO, ACCIDENTALE, SPECIALE, CONSEGUENTE O PUNITIVO, NÉ DI ALCUNA PERDITA DI PROFITTI O ENTRATE, AVVENUTA SIA DIRETTAMENTE SIA INDIRETTAMENTE, NÉ PER ALCUNA PERDITA DI DATI, USO, AVVIAMENTO O ALTRA PERDITA IMMATERIALE DERIVANTE DA (A) IL TUO ACCESSO O USO DEI PRODOTTI O INCAPACITÀ DI ACCEDERE O USARE IL SERVIZIO, (B) QUALSIASI CONDOTTA O CONTENUTO DI TERZE PARTI RELATIVI AL SERVIZIO, COMPRESE, A TITOLO ESEMPLIFICATIVO, CONDOTTE DIFFAMATORIE, OFFENSIVE O ILLEGALI DI ALTRI UTENTI O TERZE PARTI O (C) ACCESSO, USO O ALTERAZIONE NON AUTORIZZATI DELLE TUE TRASMISSIONI O DEI TUOI CONTENUTI.</ltd2> <ltd2>IN NESSUN CASO LA RESPONSABILITÀ TOTALE COMPLESSIVA DI PINTEREST PER TUTTE LE RIVENDICAZIONI RELATIVE AL SERVIZIO SUPERERÀ I CENTO DOLLARI AMERICANI (U.S. $100.00).</ltd2>

<ltd1>Se noi ti causiamo un danno e tu sei un consumatore del SEE, quanto sopra non si applica a te.</ltd1> <ltd2>Viceversa, la responsabilità di Pinterest sarà limitata a danni prevedibili causati dalla violazione degli obblighi contrattuali materiali tipici di questo tipo di contratto.</ltd2> <ltd2>Pinterest non è responsabile di danni derivanti da violazione non materiale di qualsiasi altro obbligo di assistenza applicabile.</ltd2> <ltd2>Tale imitazione di responsabilità non si applicherà ad alcuna responsabilità legale che non può essere limitata, ad alcuna responsabilità per morte o lesioni personali causate dalla nostra negligenza o deliberata cattiva condotta, o per escludere la nostra responsabilità per qualcosa che ti abbiamo espressamente promesso.</ltd2>
  
     
Più semplicemente
Stiamo realizzando il miglior servizio possibile per te, ma non possiamo prometterti che sarà perfetto. Non siamo responsabili di diversi aspetti. Se pensi il contrario, cerchiamo di risolvere il problema da persone adulte.

11. Arbitrato
Per qualsiasi controversia in essere tra te e Pinterest, accetti in prima istanza di contattarci e tentare di risolvere la controversia con noi in modo informale. Se abbiamo la necessità di contattarti, ti scriveremo all'indirizzo e-mail del tuo account Pinterest. <a2>Qualora Pinterest non sia stato in grado di risolvere la controversia con te in modo informale, ciascuno di noi accetta di risolvere eventuali rivendicazioni, controversie o dispute (fatta eccezione per le richieste di risarcimento ingiuntivo o per via equitativa) che dovessero insorgere al di fuori o in correlazione o in merito ai presenti Termini mediante arbitrato vincolante o (per richiesta di indennizzo valida) in un tribunale per controversie di modesta entità.</a2>

L'arbitrato consente di risolvere le nostre divergenze in modo più informale rispetto a una causa portata in tribunale. Ad esempio, l'arbitrato ricorre a un arbitro neutrale anziché a un giudice o a una giuria, richiede un numero più limitato di prove ed è soggetto a un riesame molto limitato da parte del tribunale. Nonostante il processo sia più informale, gli arbitri possono emettere sentenze per risarcimento danni e provvedimenti ingiuntivi al pari di un tribunale. <a2>Convieni che, accettando i presenti Termini di servizio, l'U.S. Federal Arbitration Act regolamenta l'interpretazione e l'adempimento di questa disposizione e che sia tu sia Pinterest rinunciate al diritto di un processo con giuria o alla partecipazione ad un'azione collettiva.</a2> <a2>L'arbitro ha l'autorità esclusiva di risolvere qualunque controversia relativa all'interpretazione, all'applicabilità o all'esecutività di tale accordo di arbitrato vincolante.</a2> Questa disposizione di arbitrato sopravviverà alla risoluzione del presente Accordo e alla chiusura del tuo account Pinterest.

    Qualsiasi controversia sarà amministrata dall'American Arbitration Association ("AAA") ai sensi delle regole sull'arbitrato dei consumatori (Consumer Arbitration Rules) in vigore al momento per l'AAA, salvo quanto previsto nel presente accordo. Puoi scaricare i moduli relativi dal sito web www.adr.org. A meno che tu e Pinterest non decidiate diversamente, l'arbitrato sarà condotto nella contea (o nel distretto) in cui risiedi. Ognuna delle parti sarà responsabile del pagamento di qualsiasi onere amministrativo, di arbitrato e di registrazione all'AAA in conformità con le regole dell'AAA, ad eccezione del fatto che Pinterest pagherà i ragionevoli oneri amministrativi, di arbitrato e di registrazione da te sostenuti se la tua richiesta di risarcimento non supera l'importo di $ 75.000 e non sia considerata immotivata (secondo quanto stabilito dai requisiti definiti dalla Federal Rule of Civil Procedure 11(b)). Qualora la tua richiesta di risarcimento sia uguale o inferiore a $ 10.000, conveniamo che tu possa scegliere se l'arbitrato debba essere condotto esclusivamente sulla base di documenti sottoposti all'arbitro, mediante intercettazione telefonica o dall'ascolto di una conversazione di persona, come stabilito dalle regole dell'AAA. Qualora la tua richiesta di risarcimento superi i $ 10.000, il diritto a un'udienza sarà determinato dalle regole dell'AAA. Indipendentemente dal modo in cui verrà condotto l'arbitrato, l'arbitro dovrà emettere un lodo arbitrale per iscritto dove spiega i risultati e le conclusioni essenziali del lodo stesso, e qualsiasi tribunale competente potrà emettere un giudizio sul lodo arbitrale. Nulla di quanto contenuto nella presente sezione potrà impedire alle parti di ottenere un provvedimento ingiuntivo o altro provvedimento equo dai tribunali per questioni correlate alla sicurezza dei dati, alla proprietà intellettuale o all'accesso non autorizzato al Servizio. QUALSIASI RIVENDICAZIONE DEVE ESSERE RIFERITA ALLE SINGOLE PARTI, MA NON IN QUALITÀ DI QUERELANTI O MEMBRI DI PRESUNTE AZIONI COLLETTIVE O RAPPRESENTATIVE E, SALVO ACCORDO CONTRARIO, L'ARBITRO NON PUÒ CONSOLIDARE LE RIVENDICAZIONI DI PIÙ DI UNA PERSONA. CONVIENI CHE, ACCETTANDO I PRESENTI TERMINI, SIA TU SIA PINTEREST RINUNCIATE AL DIRITTO DI UN PROCESSO CON GIURIA O ALLA PARTECIPAZIONE AD UN'AZIONE COLLETTIVA.

    NULLA NEI PRESENTI TERMINI DI SERVIZIO HA EFFETTO SUI DIRITTI IRRINUNCIABILI CHE SI APPLICANO A TE. Nella misura in cui qualsiasi rivendicazione, controversia o disputa riguardante Pinterest o il nostro Servizio non possa essere sottoposta ad arbitrato ai sensi della legge applicabile o in altro modo, sia tu sia Pinterest accettate che qualsiasi rivendicazione o controversia riguardante Pinterest verrà risolta esclusivamente in conformità con la Sezione 12 dei presenti Termini.

Se sei un consumatore del SEE, la Sezione 11 non si applica a te. 
     

12. Legge applicabile e foro competente
<law2>I presenti Termini saranno governati dalle leggi dello Stato della California, indipendentemente dai conflitti con i principi di legge.</law2> <law2><j3>Se non sei un consumatore del SEE, il foro competente esclusivo per tutte le controversie derivate da o correlate al presente accordo è rappresentato dalla Contea di San Francisco, California, o dalla Corte Distrettuale degli Stati Uniti per il Distretto settentrionale della California e la controversia sarà risolta ai sensi della legge della California.</j3></law2>

<law1><j1>Se sei un consumatore del SEE, ciò non ti priverà in alcun modo della protezione di cui godi ai sensi della legge applicabile del paese in cui vivi, né dell'accesso ai tribunali del tuo paese.</j1></law1> 

     
Più semplicemente
La Bay Area è bellissima in questo periodo. Non importa quale sia il periodo dell'anno, ecco perché è così bella! In ogni caso, se vuoi farci causa, lo dovrai fare qui. 

Questo vale se sei un commerciante del SEE, ma non se sei un consumatore. <j1>Se sei un consumatore del SEE, puoi farci causa nei tribunali e ai sensi della legislazione del tuo paese.</j1>
     

13. Termini generali
Procedure di notifica e modifiche ai presenti Termini
Ci riserviamo il diritto di determinare la forma e i mezzi con i quali inviarti le notifiche e tu accetti di ricevere gli avvisi legali in formato elettronico, qualora optassimo per questa decisione. <ch2>Possiamo rivedere i presenti Termini di tanto in tanto e la versione più aggiornata sarà sempre pubblicata sul nostro sito web.</ch2> Se una revisione, a nostra discrezione, è determinante, provvederemo ad avvisarti. <use2>Continuando ad accedere o utilizzare Pinterest dopo l'entrata in vigore delle revisioni, accetti di essere vincolato dai nuovi Termini.</use2> <use2>Se non accetti i nuovi termini, dovrai smettere di utilizzare Pinterest.</use2>
    
Più semplicemente
Se apportiamo modifiche sostanziali ai presenti Termini, provvederemo ad avvisarti. Se non sarai d'accordo con i nuovi termini, dovrai smettere di utilizzare Pinterest.
    
Trasferimento
I presenti Termini, e qualsiasi diritto e licenza concessi ai sensi dei Termini stessi, non possono essere trasferiti o ceduti da te, ma possono essere trasferiti da Pinterest senza alcuna restrizione. Qualsiasi tentativo di trasferimento o cessione in violazione dei presenti Termini sarà considerato nullo.

Se sei un consumatore dello SEE, sia tu che Pinterest potete trasferire il presente accordo e qualsiasi diritto e licenza da esso concessi a una terza parte. In caso tale trasferimento venga effettuato da Pinterest, sei autorizzato a revocare l'accordo con effetto immediato disattivando il tuo account. Pinterest ti avviserà dell'eventuale trasferimento con ragionevole preavviso.
    
Intero contratto/clausola liberatoria
<pinc2>I presenti Termini, unitamente alle norme sulla privacy e a qualsiasi emendamento e accordo aggiuntivo che puoi stipulare con Pinterest, costituiranno l'intero accordo tra te e Pinterest in relazione al Servizio.</pinc2> Qualora una disposizione dei presenti Termini fosse ritenuta non valida, sarà eliminata o limitata allo stretto necessario e le rimanenti disposizioni dei presenti Termini continueranno a essere in vigore a tutti gli effetti.
    
Nessuna deroga
Nessuna deroga ad alcuno dei presenti Termini potrà essere considerata come deroga ulteriore o continuativa di tale termine o di qualsiasi altro termine, e la mancata tutela da parte di Pinterest a un proprio diritto o la mancata applicazione di una disposizione vigente ai sensi dei presenti Termini non costituirà alcuna deroga a tale diritto o disposizione.
    
Parti
Se vivi negli Stati Uniti, i presenti Termini costituiscono un contratto tra te e Pinterest Inc., 651 Brannan Street, San Francisco, CA 94103. Se vivi al di fuori degli Stati Uniti, i presenti Termini costituiscono un contratto tra te e Pinterest Europe Ltd., un'impresa irlandese con sede legale in Palmerston House, 2nd Floor, Fenian Street, Dublin 2, Irlanda.
    
Più semplicemente
Le persone con cui hai a che fare dipendono da dove vivi.

In vigore dall'1 maggio 2018
