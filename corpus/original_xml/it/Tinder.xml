https://policies.tinder.com/terms/intl/it/

CONDIZIONI DI UTILIZZO

Ultima revisione: 01/08/2020

Principale modifica in questa versione: abbiamo aggiornato la nostra ragione sociale in MG Japan Services GK per gli iscritti che risiedono in Giappone.

Per un riepilogo delle Condizioni di utilizzo, si rimanda alla pagina Riepilogo delle Condizioni.

Benvenuto su Tinder. Se l'utente risiede nell'Unione Europea, le presenti Condizioni di utilizzo si applicano tra l'utente e:

MTCH Technology Services Limited ("MTCH Technology")
WeWork Charlemont Exchange
Charlemont Street
Dublino 2 D02 VN88
Irlanda

Se l'utente risiede in Giappone, le presenti Condizioni di utilizzo si applicano tra l'utente e:

MG Japan Services GK ("MG Japan") 4F Sumitomo Fudosan Azabu Bldg 1-4-1 Mita Minato-ku, Tokyo 108-0073 Giappone

Se l'utente risiede al di fuori dell'Unione Europea e del Giappone, le presenti Condizioni di utilizzo si applicano tra l'utente e:

Match Group, LLC ("Match Group")
8750 North Central Expressway, Suite 1400
Dallas, TX 75231, USA

I termini "noi", "ci", "Società" e "Tinder" si riferiscono a MTCH Technology, MG Japan o Match Group, a seconda del Paese di residenza dell'utente.

1. Accettazione dell'Accordo sulle Condizioni di utilizzo.

<use2><pinc2>Creando un account Tinder, tramite un dispositivo mobile, un'applicazione mobile o un computer (collettivamente, il "Servizio"), l'utente accetta di essere vincolato (i) dalle presenti Condizioni di utilizzo, (ii) dall'Informativa sulla privacy, dall'Informativa sui cookie, dalle Procedure di arbitrato (se applicabili) e dai Consigli per la sicurezza, ciascuno dei quali è incorporato per riferimento nell'Accordo, e (iii) da eventuali condizioni comunicate e accettate dall'utente se ha acquistato le funzioni, i prodotti o i servizi aggiuntivi che offriamo sul Servizio (collettivamente, "Accordo").</pinc2></use2> Qualora l'utente non accetti di essere vincolato da tutte le condizioni del presente Accordo, è invitato a non utilizzare il Servizio.

<ch2>Di tanto in tanto, potremmo apportare modifiche all'Accordo e al Servizio per vari motivi, ad esempio per riflettere cambiamenti nella legislazione o obblighi di legge, nuove funzioni o nuove pratiche commerciali.</ch2> <ch2>La versione più recente del presente Accordo sarà pubblicata sul Servizio nella sezione Impostazioni, nonché sul sito gotinder.com, e l'utente dovrà consultare regolarmente la versione più recente.</ch2> La versione più recente è la versione applicabile. Se le modifiche includono cambiamenti sostanziali che interessano i diritti o gli obblighi dell'utente, lo comunicheremo in anticipo con mezzi ragionevoli come la notifica tramite il Servizio o via e-mail. <use2>L'uso continuato del Servizio da parte dell'utente dopo che le modifiche sono diventate effettive implica l'accettazione dell'Accordo revisionato.</use2>

2. Idoneità.

L'utente deve avere almeno 18 anni per creare un account su Tinder e utilizzare il Servizio. Creando un account e utilizzando il Servizio, l'utente dichiara e garantisce di:

    avere l'autorità per stipulare un contratto vincolante con Tinder,
    non essere una persona a cui è vietato utilizzare il Servizio secondo le leggi degli Stati Uniti o qualsiasi altra giurisdizione applicabile, ovvero l'utente non compare nell'elenco "Specially Designated Nationals" del Dipartimento del Tesoro degli Stati Uniti, né è soggetto ad altri divieti simili,
    rispettare il presente Accordo e tutte le leggi, norme e regolamenti locali, statali, nazionali e internazionali applicabili, e
    non essere mai stato condannato per crimini gravi o reati perseguibili penalmente (o crimini di analoga gravità), reati a sfondo sessuale o qualsiasi crimine violento e di non essere tenuto a registrarsi come autore di reato sessuale in qualsiasi registro statale, federale o locale di molestatori sessuali.

3. Account dell'utente.

Per utilizzare Tinder, l'utente può accedere usando le proprie credenziali di Facebook. Se lo fa, l'utente ci autorizza ad accedere e a utilizzare alcune informazioni dell'account Facebook, ivi incluse, in via esemplificativa, quelle relative al suo profilo Facebook pubblico. Per saperne di più sulle informazioni che raccogliamo e su come le utilizziamo, si invita a consultare la nostra Informativa sulla privacy.

L'utente è responsabile di mantenere la riservatezza delle credenziali di accesso utilizzate per registrarsi a Tinder ed è l'unico responsabile di tutte le attività che si verificano con tali credenziali. Se l'utente ritiene che qualcuno abbia avuto accesso al suo account, dovrà immediatamente contattarci.

4. Modifiche al Servizio e risoluzione.

Tinder si impegna a migliorare continuamente il Servizio e a offrire agli utenti altre funzioni utili e interessanti. <ch2>Questo significa che di tanto in tanto potremmo aggiungere nuove funzioni o miglioramenti oppure rimuovere alcune funzioni esistenti e, se queste azioni non incidono in modo sostanziale sui diritti o sugli obblighi dell'utente, potremmo procedere in tal senso senza previa notifica.</ch2> <ter3>Potremmo perfino sospendere in toto il Servizio, nel qual caso lo comunicheremo all'utente in anticipo, a meno che non siano presenti circostanze attenuanti, come problemi di sicurezza, che ci impediscono di farlo.</ter3>

L'utente potrà eliminare il proprio account in qualsiasi momento e per qualsiasi motivo, seguendo le istruzioni nella sezione "Impostazioni" del Servizio; tuttavia, se utilizza un account di pagamento di terze parti, dovrà gestire gli acquisti in-app tramite tale account (es. iTunes, Google Play) per evitare addebiti aggiuntivi. <ter2>Tinder potrà eliminare l'account dell'utente in qualsiasi momento e senza preavviso se ritiene che l'utente abbia violato il presente Accordo.</ter2> Una volta eliminato l'account, l'utente non avrà diritto ad alcun rimborso per gli acquisti effettuati. Dopo l'eliminazione, il presente Accordo sarà risolto, ad eccezione delle seguenti clausole, che resteranno applicabili per l'utente e Tinder: Sezione 4, Sezione 5 e Sezioni 12-19.

5. Sicurezza: interazioni con gli altri iscritti.

<ltd2>Anche se Tinder si impegna a promuovere un'esperienza rispettosa tra gli iscritti tramite funzioni come il doppio consenso, che permette agli iscritti di comunicare solo dopo che entrambi hanno mostrato interesse reciproco, non è responsabile per la condotta dei propri iscritti all'interno o all'esterno del Servizio.</ltd2> L'utente accetta di usare cautela in tutte le interazioni con gli altri iscritti, in particolare se decide di comunicare con loro all'esterno del Servizio o incontrarli di persona. Inoltre, prima di utilizzare il Servizio, l'utente accetta di consultare e seguire i nostri Consigli per la sicurezza. Accetta, altresì, di non fornire informazioni finanziarie (ad esempio, i dati del conto bancario o della carta di credito) né di trasferire o inviare denaro ad altri iscritti.

L'UTENTE È L'UNICO RESPONSABILE DELLE PROPRIE INTERAZIONI CON GLI ALTRI ISCRITTI. L'UTENTE COMPRENDE CHE TINDER NON EFFETTUA CONTROLLI SUI PRECEDENTI PENALI DEI PROPRI ISCRITTI NÉ INDAGA SUL LORO PASSATO. TINDER NON RILASCIA ALCUNA DICHIARAZIONE O GARANZIA IN MERITO ALLA CONDOTTA DEGLI ISCRITTI.

6. Diritti che Tinder concede all'utente.

Tinder concede all'utente una licenza personale, valida in tutto il mondo, priva di royalty, non trasferibile, non esclusiva, revocabile e non cedibile in sottolicenza per accedere e utilizzare il Servizio. Questa licenza ha il solo scopo di permettere all'utente di usare e godere dei vantaggi del Servizio secondo quanto previsto da Tinder e consentito dal presente Accordo. Pertanto, l'utente accetta di non:

    utilizzare il Servizio o qualsiasi contenuto nel Servizio per fini commerciali senza la nostra autorizzazione scritta;
    copiare, modificare, trasmettere, creare opere derivate, utilizzare o riprodurre in qualsiasi modo materiali protetti da copyright, immagini, marchi, denominazioni commerciali, marchi di servizio o altra proprietà intellettuale, contenuti o informazioni proprietarie accessibili tramite il Servizio senza previa autorizzazione scritta da parte di Tinder;
    dichiarare o implicare che le proprie affermazioni siano approvate da Tinder;
    utilizzare qualsiasi robot, bot, spider, crawler, scraper, applicazione di recupero/ricerca di siti, proxy o altro dispositivo, procedura o metodo, manuali o automatici, per accedere, recuperare, indicizzare, eseguire il "data mining" o in alcun modo riprodurre o raggirare la struttura di navigazione o la presentazione del Servizio o dei suoi contenuti;
    utilizzare il Servizio in qualsiasi modo che possa interferire, interrompere o incidere negativamente sul Servizio o su server o reti connesse al Servizio;
    caricare virus o altro codice dannoso o compromettere in altro modo la sicurezza del Servizio;
    falsificare intestazioni o altrimenti manipolare identificatori al fine di mascherare l'origine di qualsiasi informazione trasmessa a o tramite il Servizio;
    eseguire il "framing" o il "mirroring" di qualsiasi parte del Servizio senza previa autorizzazione scritta da parte di Tinder;
    utilizzare meta tag o codice o altri dispositivi contenenti riferimenti a Tinder o al Servizio (o qualsiasi marchio, denominazione commerciale, marchio di servizio, logo o slogan di Tinder) per indirizzare le persone ad altri siti Web per qualsiasi motivo;
    modificare, adattare, concedere in sottolicenza, tradurre, vendere, decodificare, decifrare, decompilare o disassemblare qualsiasi parte del Servizio o far sì che altri lo facciano;
    utilizzare o sviluppare applicazioni di terze parti che interagiscano con il Servizio o i Contenuti o le informazioni di altri iscritti senza la nostra autorizzazione scritta;
    utilizzare, accedere o pubblicare l'interfaccia di programmazione dell'app Tinder senza la nostra autorizzazione scritta;
    sondare, analizzare o testare la vulnerabilità del nostro Servizio o di qualsiasi sistema o rete;
    incoraggiare o promuovere qualsiasi attività che violi il presente Accordo.

<ter2>La Società potrà indagare e intraprendere qualsiasi azione legale disponibile in risposta a usi illeciti e/o non autorizzati del Servizio, ivi inclusa l'eliminazione dell'account dell'utente.</ter2>

Qualsiasi software che forniamo all'utente può scaricare e installare automaticamente aggiornamenti o nuove funzioni. L'utente potrebbe essere in grado di modificare tali download automatici tramite le impostazioni del proprio dispositivo.

7. Diritti che l'utente concede a Tinder.

Creando un account, l'utente concede a Tinder un diritto e una licenza validi in tutto il mondo, trasferibili, cedibili in sottolicenza e privi di royalty per ospitare, archiviare, utilizzare, copiare, mostrare, riprodurre, adattare, revisionare, pubblicare, modificare e distribuire le informazioni di Facebook a cui ci autorizza ad accedere, nonché le informazioni che pubblica, carica, mostra o in altro modo rende disponibili (collettivamente, "pubblica") sul Servizio o trasmette ad altri iscritti (collettivamente, "Contenuti"). La licenza di Tinder per i Contenuti dell'utente non sarà esclusiva, ma lo sarà in relazione alle opere derivate create attraverso l'uso del Servizio. Ad esempio, la licenza di Tinder per gli screenshot del Servizio che includono i Contenuti dell'utente sarà esclusiva. Inoltre, per consentire a Tinder di evitare l'uso dei Contenuti all'esterno del Servizio, l'utente autorizza Tinder ad agire per suo conto relativamente agli usi illeciti dei propri Contenuti estrapolati dal Servizio da altri iscritti o terze parti. Questo include espressamente l'autorità, ma non l'obbligo, di inviare notifiche ai sensi del Titolo 17, Sezione 512(c)(3) dello United States Code (ovvero le "notifiche di rimozione DMCA") per conto dell'utente, se i suoi Contenuti vengono estrapolati e utilizzati da terze parti all'esterno del Servizio. La nostra licenza sui Contenuti dell'utente è soggetta ai diritti del medesimo previsti dalla legislazione applicabile (ad esempio le leggi relative alla protezione dei dati personali nella misura in cui i Contenuti includano informazioni personali definite da da tali leggi) e si applica per lo scopo limitato di gestire, sviluppare, fornire e migliorare il Servizio, nonché cercare e sviluppare nuovi servizi. L'utente accetta che i Contenuti che pubblica o che ci autorizza a pubblicare sul Servizio possano essere visualizzati da altri iscritti e da qualsiasi persona che visiti o partecipi al Servizio (ad esempio, persone che potrebbero ricevere Contenuti condivisi da altri iscritti di Tinder).

L'utente conferma che tutte le informazioni fornite al momento della creazione del suo account, incluse le informazioni provenienti dal suo account Facebook, sono corrette e veritiere, e dichiara di avere il diritto di pubblicare i Contenuti sul Servizio e di concedere a Tinder la licenza di cui sopra.

L'utente comprende e accetta che potremmo monitorare o revisionare i Contenuti che pubblica all'interno del Servizio. <cr2>Potremmo eliminare, in toto o in parte, qualsiasi Contenuto che a nostro esclusivo giudizio violi il presente Accordo o potrebbe danneggiare la reputazione del Servizio.</cr2>

Quando comunica con i nostri addetti dell'assistenza clienti, l'utente accetta di essere rispettoso e gentile. <ter2>Se riteniamo che il suo comportamento nei confronti dei nostri addetti o altri dipendenti sia, in qualsiasi momento, minaccioso oppure offensivo, ci riserviamo il diritto di eliminare immediatamente il suo account.</ter2>

A fronte dell'autorizzazione a utilizzare il Servizio che Tinder concede all'utente, l'utente accetta che noi, i nostri affiliati e i nostri partner esterni possiamo pubblicare pubblicità sul Servizio. Inviando a Tinder suggerimenti o feedback in relazione al Servizio, l'utente accetta che Tinder potrà utilizzare e condividere tale feedback per qualsiasi scopo senza fornire all'utente alcun compenso.

Tinder potrà accedere, archiviare e divulgare le informazioni sull'account e i Contenuti dell'utente se richiesto per legge, per adempiere al presente Accordo o se in buona fede valutasse che tale accesso, archiviazione o divulgazione soddisfi un interesse legittimo, come ad esempio: (i) ottemperare a procedimenti legali; (ii) applicare l'Accordo; (iii) rispondere ad affermazioni che i Contenuti violino i diritti di terze parti; (iv) rispondere alle richieste di assistenza dell'utente; o (v) proteggere i diritti, la proprietà o la sicurezza personale della Società o di qualsiasi altra persona.

8. Norme della community.

Utilizzando il Servizio, l'utente accetta di non:

    utilizzare il Servizio per scopi illeciti o vietati dal presente Accordo;
    utilizzare il Servizio per scopi dannosi o nefandi;
    utilizzare il Servizio per danneggiare Tinder;
    violare le Linee guida della Community, come aggiornate periodicamente;
    inviare spam, sollecitare denaro o frodare qualsiasi iscritto;
    fingere di essere un'altra persona fisico o giuridica o pubblicare immagini di altre persone senza la loro autorizzazione;
    prevaricare, perseguitare, intimidire, aggredire, molestare, maltrattare o diffamare altre persone;
    pubblicare Contenuti che violino i diritti di terze parti, inclusi i diritti di tutela contro l'abuso dell'immagine, privacy, copyright, marchi o altri diritti di proprietà intellettuale o contrattuali;
    pubblicare Contenuti improntati all'odio, minacciosi, sessualmente espliciti o pornografici;
    pubblicare Contenuti improntati alla violenza o che mostrino nudità o violenza grafica o gratuita;
    pubblicare Contenuti che promuovano razzismo, intolleranza, odio o lesioni fisiche di qualsiasi tipo contro gruppi o individui;
    richiedere ad altri iscritti password per qualsiasi scopo oppure informazioni di identificazione personale per scopi commerciali o illeciti o diffondere le informazioni personali di altre persone senza la loro autorizzazione;
    utilizzare l'account di altri iscritti, condividere account con altri iscritti o gestire più account;
    creare un altro account se abbiamo già eliminato il suo, a meno che non abbia la nostra autorizzazione.

<ter2>Tinder si riserva il diritto di indagare e/o eliminare l'account dell'utente senza alcun rimborso degli acquisti se l'utente ha violato il presente Accordo, ha usato in modo improprio il Servizio o si è comportato in un modo che Tinder considera inappropriato o illecito, incluso con azioni o comunicazioni all'interno o all'esterno del Servizio.</ter2>

9. Contenuti degli altri iscritti.

<cr2><ltd2>Sebbene Tinder si riservi il diritto di revisionare e rimuovere i Contenuti che violano il presente Accordo, tali contenuti solo di esclusiva responsabilità dell'iscritto che li pubblica e Tinder non può garantire che tutti i Contenuti siano conformi all'Accordo.</ltd2></cr2> Se l'utente nota sul Servizio Contenuti che violano il presente Accordo, è pregato di segnalarceli all'interno del Servizio stesso o tramite il modulo di contatto.

10. Acquisti.

Note generali. Occasionalmente Tinder potrebbe offrire prodotti e servizi da acquistare ("acquisti in-app") tramite iTunes, Google Play, addebiti da parte dell'operatore, addebiti diretti da parte di Tinder o altre piattaforme di pagamento autorizzate da Tinder. Se l'utente sceglie di effettuare un acquisto in-app, gli verrà chiesto di confermare l'acquisto con il provider di servizi di pagamento applicabile, sul suo metodo di pagamento (una carta o un account di terze parti come Google Play o iTunes) ("Metodo di pagamento") verrà addebitato l'importo indicato per i servizi selezionati e l'imposta sulle vendite o altre imposte analoghe applicabili ai pagamenti, e l'utente autorizza Tinder o l'account di terze parti, a seconda dei casi, a effettuare l'addebito. Se l'utente acquista un abbonamento periodico con rinnovo automatico tramite un acquisto in-app, continuerà a ricevere sul suo Metodo di pagamento addebiti per l'abbonamento finché non lo annulla. Dopo il periodo iniziale di abbonamento, e dopo qualsiasi periodo di abbonamento successivo, l'abbonamento si rinnoverà automaticamente per un periodo equivalente supplementare, al prezzo concordato al momento dell'abbonamento.

Rinnovo automatico e pagamento automatico con carta

L'abbonamento si rinnova automaticamente finché l'utente non lo termina o annulla. Quando acquista un abbonamento, sul suo Metodo di pagamento continuerà a ricevere addebiti mensili anticipati entro 24 ore dalla data dell'acquisto iniziale al prezzo concordato al momento dell'abbonamento. Le informazioni di pagamento della carta verranno archiviate e utilizzate successivamente per i pagamenti automatici con carta in conformità al presente Accordo.

Eventuali obiezioni ai pagamenti già effettuati devono essere indirizzate all'Assistenza clienti in caso di addebito diretto da Tinder o dall'account di terze parti in questione, come iTunes. L'utente può presentare obiezioni anche contattando la propria banca o il proprio provider di servizi di pagamento, che potrà fornirgli ulteriori informazioni sui suoi diritti e sui termini applicabili.

L'utente potrà revocare incondizionatamente la propria autorizzazione ai pagamenti automatici con carta in qualsiasi momento, accedendo alla sezione Impostazioni di Tinder o all'account di terze parti in questione, ma sarà comunque tenuto a corrispondere eventuali importi dovuti non ancora liquidati.

Se vuole modificare o terminare l'abbonamento, l'utente dovrà accedere al proprio account di terze parti (o alla sezione Impostazioni di Tinder) e seguire le istruzioni corrispondenti, anche se ha già eliminato il proprio account Tinder o rimosso la nostra app dal dispositivo. L'eliminazione dell'account Tinder o la rimozione della nostra app dal dispositivo non comporta il termine o l'annullamento dell'abbonamento; Tinder conserverà tutti i fondi addebitati sul Metodo di pagamento finché l'utente non terminerà o annullerà l'abbonamento su Tinder o sull'account di terze parti, a seconda dei casi. Se termina o annulla l'abbonamento, l'utente potrà utilizzare l'abbonamento fino alla fine del periodo di abbonamento in corso e, alla scadenza di tale periodo, l'abbonamento non sarà rinnovato.

Altre condizioni applicabili se l'utente paga Tinder direttamente con il proprio Metodo di pagamento. Se l'utente paga Tinder direttamente, Tinder potrà correggere eventuali errori di fatturazione commessi anche se ha già richiesto o ricevuto il pagamento. <ter2>Qualora l'utente avvii uno storno di addebito o annulli in altro modo un pagamento effettuato con il proprio Metodo di pagamento, Tinder potrà a propria discrezione eliminare immediatamente il suo account.</ter2>

L'utente potrà modificare le informazioni sul Metodo di pagamento accedendo alla sezione Impostazioni di Tinder. Se un pagamento non viene saldato a causa di scadenza del termine, fondi insufficienti o altro motivo e l'utente non modifica le informazioni sul Metodo di pagamento, termina o annulla l'abbonamento, resterà responsabile di eventuali importi non riscossi e ci autorizzerà a continuare a effettuare addebiti sul Metodo di pagamento, che potrà essere aggiornato. Questo potrà comportare la modifica delle date di fatturazione dei pagamenti. Inoltre, l'utente ci autorizzerà a ottenere le date di scadenza e i numeri di carta aggiornati o sostitutivi forniti dall'emittente della propria carta di credito o debito. I termini del pagamento saranno basati sul Metodo di pagamento e potranno essere determinati da accordi stipulati tra l'utente e l'istituto finanziario, l'emittente della carta di credito o altro provider del Metodo di pagamento scelto. Se risiede al di fuori delle Americhe, l'utente accetta che il pagamento nei confronti di Tinder avverrà tramite MTCH Technology Services Limited.

Super Mi piace e altri elementi virtuali. Di tanto in tanto, l'utente potrebbe essere in grado di acquistare una licenza limitata, personale, non trasferibile, non cedibile in sottolicenza e revocabile per utilizzare "elementi virtuali", inclusi, in via esemplificativa, i Super Mi piace (collettivamente, "Elementi virtuali"). Qualsiasi saldo di Elementi virtuali mostrato nell'account non rappresenta un saldo reale né riflette alcun valore archiviato, bensì rappresenta una misura della portata della licenza. Gli Elementi virtuali non sono soggetti a spese per il mancato utilizzo, tuttavia la licenza concessa all'utente per gli Elementi virtuali verrà risolta in conformità ai termini del presente Accordo quando Tinder smetterà di fornire il Servizio o l'account dell'utente verrà chiuso o eliminato. <ch2>Tinder, a propria esclusiva discrezione, si riserva il diritto di modificare le tariffe per l'accesso e l'utilizzo degli Elementi virtuali e/o potrà distribuire gli Elementi virtuali con o senza addebiti.</ch2> <ch2>Tinder potrà gestire, regolare, controllare, modificare o eliminare gli Elementi virtuali in qualsiasi momento.</ch2> <ltd2>Tinder non sarà in alcun modo responsabile nei confronti dell'utente o di terze parti per l'esercizio di tali diritti.</ltd2> Gli Elementi virtuali potranno essere riscattati solo tramite il Servizio. TUTTI GLI ACQUISTI E I RISCATTI DI ELEMENTI VIRTUALI EFFETTUATI TRAMITE IL SERVIZIO SONO DEFINITIVI E NON RIMBORSABILI. La fornitura di Elementi virtuali da utilizzare nel Servizio è un servizio che inizia immediatamente all'accettazione dell'acquisto di tali Elementi da parte dell'utente. L'UTENTE PRENDE ATTO CHE TINDER NON È TENUTA PER ALCUN MOTIVO A FORNIRE UN RIMBORSO PER QUANTO RIGUARDA GLI ELEMENTI VIRTUALI E CHE NON RICEVERÀ DENARO O ALTRI COMPENSI PER GLI ELEMENTI VIRTUALI INUTILIZZATI DOPO LA CHIUSURA DELL'ACCOUNT, INDIPENDENTEMENTE DAL FATTO CHE TALE CHIUSURA SIA STATA VOLONTARIA O MENO.

Rimborsi. Di norma, tutti gli addebiti per gli acquisti non sono rimborsabili né sono previsti rimborsi o crediti per i periodi parzialmente utilizzati. Potremmo fare un'eccezione se il rimborso di un abbonamento viene richiesto entro 14 giorni dalla data della transazione o se la legislazione applicabile nella giurisdizione dell'utente prevede i rimborsi.

Per gli abbonati che risiedono nell'UE o nello Spazio Economico Europeo, in conformità alla legislazione locale, l'utente ha diritto a un rimborso completo senza doverne specificare il motivo durante i 14 giorni successivi all'inizio dell'abbonamento. Si tenga presente che questo periodo di 14 giorni comincia quando inizia l'abbonamento.

Gli acquisti di Elementi virtuali sono DEFINITIVI E NON RIMBORSABILI.

Per richiedere un rimborso:
Se l'utente si è abbonato utilizzando il proprio ID Apple, i rimborsi saranno gestiti da Apple, non da Tinder. Per richiedere un rimborso, l'utente dovrà accedere a iTunes, fare clic sul proprio ID Apple, selezionare "Cronologia acquisti", individuare la transazione e selezionare "Segnala un problema". Potrà inviare una richiesta anche dalla pagina https://getsupport.apple.com.

Se l'utente si è abbonato usando il proprio account Google Play Store o direttamente tramite Tinder, dovrà contattare l'assistenza clienti indicando il numero d'ordine del Google Play Store (reperibile nell'e-mail di conferma dell'ordine o accedendo a Google Pay Send) o di Tinder (reperibile nell'e-mail di conferma). Potrà anche inviare o spedire una notifica datata e firmata in cui dichiara, in quanto acquirente, di voler annullare il presente Accordo o frasi con effetto simile. Dovrà inoltre includere l'indirizzo e-mail o il numero di cellulare associato al proprio account e il numero d'ordine. Questa notifica dovrà essere indirizzata a: Tinder, Attn: Cancellations, P.O. Box 25472, Dallas, Texas 75225, USA.

Se l'utente fa valere il proprio diritto di annullamento (eccetto per gli acquisti effettuati tramite l'ID Apple, controllati da Apple), rimborseremo (o chiederemo a Google di rimborsare) tutti i pagamenti ricevuti senza indebito ritardo e in ogni caso entro 14 giorni dalla data di ricezione della notifica con la decisione di annullare l'Accordo. Provvederemo a effettuare tale rimborso usando lo stesso metodo di pagamento utilizzato dall'utente per la transazione iniziale. Ad ogni modo, all'utente non verrà addebitata alcuna spesa a seguito del rimborso.

L'utente non potrà annullare ordini di contenuti digitali che non siano recapitati su supporti fisici se l'elaborazione dell'ordine è iniziata dopo che l'utente ha autorizzato e confermato che avrebbe perso il proprio diritto all'annullamento. Questo è applicabile, ad esempio, agli acquisti di Elementi virtuali. Tali acquisti sono DEFINITIVI E NON RIMBORSABILI.

Prezzi. Tinder gestisce un business globale e fornisce servizi a una community diversificata di iscritti. La nostra struttura dei prezzi può variare in base al Paese, alla durata dell'abbonamento, alle dimensioni del pacchetto, alle promozioni in-app recenti e ad altri fattori. Testiamo di frequente nuovi prezzi e funzioni per offrire ai nostri iscritti funzionalità e opzioni di pagamento avanzate qualora decidessero di utilizzarle.

11. Notifica e procedura per segnalare violazioni di copyright.

Se l'utente ritiene che il proprio lavoro sia stato copiato e pubblicato sul Servizio in un modo che costituisce una violazione del copyright, lo invitiamo a fornire al nostro Responsabile del copyright le seguenti informazioni:

    una firma fisica o elettronica della persona autorizzata ad agire per conto del titolare del diritto di copyright;
    una descrizione dell'opera protetta da copyright che ritiene sia stata violata;
    una descrizione della posizione all'interno del Servizio del materiale che ritiene violi il copyright (e tale descrizione dovrà essere ragionevolmente sufficiente per permetterci di individuare il materiale imputabile di violazione);
    le proprie informazioni di contatto, inclusi indirizzo postale, numero di telefono e indirizzo e-mail;
    una dichiarazione scritta in cui afferma di ritenere in buona fede che l'utilizzo contestato non sia autorizzato dal titolare del copyright, dal suo rappresentante o dalla legge; e
    una dichiarazione, rilasciata sotto pena di spergiuro, in cui conferma la correttezza delle informazioni fornite nella notifica e di essere il titolare del copyright o una persona autorizzata ad agire per conto del medesimo.

Le notifiche di violazioni del copyright dovranno essere comunicate al Responsabile del copyright della Società via e-mail all'indirizzo copyright@match.com, telefonicamente al numero (+1) 214-576-3272 o tramite posta ordinaria al seguente indirizzo:

Copyright Compliance Department c/o Match Group Legal 8750 N. Central Expressway, Suite 1400 Dallas, Texas 75231, USA

<ter2>Tinder eliminerà gli account dei trasgressori recidivi.</ter2>

12. Dichiarazioni di non responsabilità.

TINDER FORNISCE IL SERVIZIO "COSÌ COM'È" E "COME DISPONIBILE" E NELLA MISURA CONSENTITA DALLA LEGGE APPLICABILE NON FORNISCE GARANZIE DI ALCUN TIPO, ESPRESSE, IMPLICITE, DI LEGGE O DI ALTRO TIPO IN RELAZIONE AL SERVIZIO (INCLUSI TUTTI I RELATIVI CONTENUTI), COMPRESA, A TITOLO ESEMPLIFICATIVO, QUALSIASI GARANZIA IMPLICITA DI QUALITÀ SODDISFACENTE, COMMERCIABILITÀ, IDONEITÀ PER UNO SCOPO SPECIFICO O DI NON VIOLAZIONE DEI DIRITTI ALTRUI. TINDER NON DICHIARA NÉ GARANTISCE CHE (A) IL SERVIZIO SARÀ PRIVO DI INTERRUZIONI, SICURO O ESENTE DA ERRORI, CHE (B) EVENTUALI DIFETTI O ERRORI NEL SERVIZIO SARANNO CORRETTI O CHE (C) QUALSIASI INFORMAZIONE O CONTENUTO OTTENUTO SU O TRAMITE IL SERVIZIO SARÀ ACCURATO.

<ltd2>TINDER NON SI ASSUME ALCUNA RESPONSABILITÀ PER I CONTENUTI CHE L'UTENTE, ALTRI ISCRITTI O TERZE PARTI PUBBLICANO, INVIANO O RICEVONO TRAMITE IL SERVIZIO.</ltd2> <ltd2>L'ACCESSO A QUALSIASI MATERIALE SCARICATO O IN ALTRO MODO OTTENUTO UTILIZZANDO IL SERVIZIO È A TOTALE DISCREZIONE E RISCHIO DELL'UTENTE.</ltd2>

13. Servizi di terze parti.

Il Servizio potrebbe contenere pubblicità o promozioni offerte da terze parti e link ad altri siti Web o risorse. Tinder non sia assume responsabilità per la disponibilità (o la mancata disponibilità) di tali siti Web o risorse esterne. Se l'utente sceglie di interagire con le terze parti rese disponibili tramite il Servizio, il suo rapporto con loro sarà regolato dai termini delle suddette parti. <ltd2>Tinder non potrà essere ritenuta responsabile per i termini o le azioni di tali terze parti.</ltd2>

14. Limitazione di responsabilità.

<ltd2>NELLA MISURA MASSIMA CONSENTITA DALLA LEGGE APPLICABILE, IN NESSUN CASO TINDER, I RELATIVI AFFILIATI, DIPENDENTI, LICENZIATARI O FORNITORI DI SERVIZI SARANNO RESPONSABILI PER DANNI INDIRETTI, CONSEQUENZIALI, ESEMPLARI, INCIDENTALI, SPECIALI O PUNITIVI, IVI INCLUSI, IN VIA ESEMPLIFICATIVA, PERDITE DI PROFITTI, SOSTENUTE DIRETTAMENTE O INDIRETTAMENTE O PERDITE DI DATI, USO, AVVIAMENTO O ALTRE PERDITE IMMATERIALI DERIVANTI DA: (I) L'ACCESSO, L'UTILIZZO O L'IMPOSSIBILITÀ DELL'UTENTE DI ACCEDERE O UTILIZZARE IL SERVIZIO (II) LA CONDOTTA O I CONTENUTI DI ALTRI MEMBRI O TERZE PARTI SU, TRAMITE O IN SEGUITO ALL'UTILIZZO DEL SERVIZIO; O (III) L'ACCESSO, L'UTILIZZO O LA MODIFICA NON AUTORIZZATA DEI CONTENUTI DELL'UTENTE, ANCHE SE TINDER ERA STATA INFORMATA DELLA POSSIBILITÀ DI TALI DANNI.</ltd2> <ltd2>IN NESSUN CASO LA RESPONSABILITÀ COMPLESSIVA DI TINDER NEI CONFRONTI DELL'UTENTE PER TUTTE LE RIVENDICAZIONI RELATIVE AL SERVIZIO SUPERERÀ L'IMPORTO MAGGIORE TRA LA TARIFFA CORRISPOSTA DALL'UTENTE A TINDER PER IL SERVIZIO, SE APPLICABILE, E USD 100 DURANTE IL PERIODO IN CUI L'UTENTE HA AVUTO UN ACCOUNT.</ltd2>

<ltd2>ALCUNE GIURISDIZIONI NON PERMETTONO L'ESCLUSIONE O LA LIMITAZIONE DI CERTI DANNI, PERTANTO ALCUNE O TUTTE LE ESCLUSIONI E LIMITAZIONI SPECIFICATE IN QUESTA SEZIONE POTREBBERO NON ESSERE APPLICABILLI.</ltd2>

15. Arbitrato e rinuncia al diritto di azione collettiva e di un processo con giuria.

Ad eccezione degli iscritti che risiedono all'interno dell'UE o dello Spazio Economico Europeo e laddove sia proibito dalla legislazione vigente:

    <a2>Il mezzo esclusivo per risolvere qualsiasi controversia o rivendicazione derivante da o in relazione con il presente Accordo (ivi incluse presunte violazioni del medesimo) o il Servizio sarà L'ARBITRATO VINCOLANTE gestito da JAMS in base alle norme e alle procedure di arbitrato semplificate di JAMS, fatte salve le modifiche apportate dalle nostre Procedure di arbitrato.</a2> L'unica eccezione all'esclusività dell'arbitrato è costituita dal fatto che entrambe le parti hanno il diritto di promuovere un'azione individuale nei confronti dell'altra in un tribunale per le cause minori di giurisdizione competente o, se viene presentata in arbitrato, la parte chiamata a rispondere potrà richiedere che la controversia sia sottoposta a un tribunale per le cause minori se rientra nella giurisdizione del tribunale. Se la richiesta di sottoporre la controversia a un tribunale per le cause minori viene effettuata prima della nomina di un Arbitro, l'arbitrato verrà chiuso in via amministrativa. Se invece la richiesta viene effettuata dopo la nomina di un Arbitro, quest'ultimo determinerà se la controversia dovrà rimanere in arbitrato o essere risolta in un tribunale per le cause minori. Tale arbitrato potrà essere condotto solo tramite comunicazioni scritte, a meno che l'utente o Tinder non scelga di invocare il diritto a un'udienza orale davanti all'Arbitro. Tuttavia, indipendentemente dalla scelta dell'arbitrato o del tribunale per le cause minori, l'utente accetta che in nessuna circostanza avvierà, gestirà o parteciperà ad azioni collettive, procedimenti arbitrali collettivi o altri procedimenti o azioni rappresentative contro Tinder.
    Utilizzando il Servizio in qualsiasi modo, l'utente accetta la convenzione arbitrale di cui sopra. Così facendo, RINUNCIA AL PROPRIO DIRITTO DI RICORRERE AL TRIBUNALE per presentare o difendersi da qualsiasi rivendicazione tra l'utente e la Società (eccetto per questioni che possono essere sottoposte a tribunali per cause minori). L'UTENTE RINUNCIA INOLTRE AL DIRITTO DI PARTECIPARE AD AZIONI COLLETTIVE O AD ALTRI PROCEDIMENTI COLLETTIVI. Se l'utente presenta una rivendicazione nei confronti di Tinder al di fuori di un tribunale per le cause minori (e Tinder non richiede che questa venga trasferita a un tribunale per le cause minori), i diritti dell'utente saranno determinati da un ARBITRO NEUTRALE, NON DA UN GIUDICE O UNA GIURIA, e l'Arbitro determinerà tutte le rivendicazioni e le questioni relative all'arbitrabilità della controversia. L'utente ha diritto a un'udienza equa davanti all'Arbitro. L'Arbitro può, di norma, concedere gli stessi rimedi di un tribunale, ivi inclusa la possibilità di ascoltare una mozione dispositiva (che può essere basata solo sulle memorie delle parti oppure sia sulle memorie delle parti che sulle prove inviate), ma si tenga presente che i procedimenti arbitrali di solito sono più semplici e immediati rispetto ai processi e ad altri procedimenti giudiziari. Le decisioni dell'Arbitro hanno valore esecutivo in sede giudiziaria e possono essere annullate da un tribunale solo per motivi molto limitati. Per maggiori dettagli sull'arbitrato, si rimanda alle nostre Procedure di arbitrato.
    Qualsiasi procedimento per far valere questa convenzione arbitrale, inclusi quelli per confermare, modificare o annullare un lodo arbitrale, potrà essere avviato in un tribunale di giurisdizione competente. <j3>Nel caso in cui questa convezione arbitrale sia ritenuta inapplicabile per qualsiasi motivo, eventuali contenziosi contro la Società (ad eccezione delle azioni in tribunali per cause minori) potranno essere avviati solo di fronte ai tribunali federali o statali situati nella Contea di Dallas, Texas.</j3> Con la presente, l'utente accetta irrevocabilmente la giurisdizione di tali tribunali per i suddetti scopi.
    La piattaforma di risoluzione online delle controversie della Commissione Europea è disponibile alla pagina http://ec.europa.eu/odr. Tinder non partecipa alle procedure di risoluzione delle controversie davanti agli organismi arbitrali dei consumatori per gli iscritti che risiedono nell'UE e nello Spazio Economico Europeo.

16. Legislazione applicabile.

<law2>Per gli iscritti che risiedono nell'UE, nello Spazio Economico Europeo o laddove la nostra convenzione arbitrale sia vietata dalla legge, qualsiasi controversia derivante da o in relazione al presente Accordo o al Servizio sarà regolata dalle leggi del Texas, U.S.A., con esclusione delle disposizioni in materia di conflitto di leggi.</law2> Fermo restando quanto sopra, la convezione arbitrale specificata nella Sezione 15 sarà regolata dal Federal Arbitration Act. Per evitare equivoci, le leggi applicabili del Texas non annulleranno, sostituendole, le legislazioni obbligatorie a tutela dei consumatori in tali giurisdizioni.

17. Foro.

<j1>Ad eccezione degli iscritti che risiedono nell'UE o nello Spazio Economico Europeo, che potrebbero presentare rivendicazioni nel loro Paese di residenza in conformità alla legislazione vigente, e ad eccezione delle rivendicazioni che potrebbero essere sottoposte a tribunali per cause minori di giurisdizione competente, tutte le rivendicazioni derivanti da o in relazione al presente Accordo o al Servizio o alla relazione dell'utente con Tinder che per qualsiasi motivo non vengono sottoposte ad arbitrato saranno portate in giudizio esclusivamente di fronte a tribunali federali o statali della Contea di Dallas, Texas, U.S.A.</j1> <j3>L'utente e Tinder acconsentono all'esercizio della giurisdizione personale dei tribunali dello Stato del Texas e rinunciano a qualsiasi pretesa in merito al fatto che tali tribunali costituiscano un foro inadeguato.</j3>

18. Indennizzo da parte dell'utente.

L'utente accetta, nella misura consentita dalla legislazione vigente, di manlevare, difendere e tenere indenne Tinder, i nostri affiliati e i rispettivi funzionari, direttori, agenti e dipendenti da qualsivoglia reclamo, richiesta, rivendicazione, danno, perdita, costo, responsabilità e spesa, incluse le spese legali in qualsiasi modo derivanti da o in relazione al proprio accesso o utilizzo del Servizio, ai propri Contenuti o alla propria violazione del presente Accordo.

19. Accordo completo; Varie ed eventuali.

Il presente Accordo, insieme all'Informativa sulla privacy, all'Informativa sui cookie, ai Consigli per la sicurezza, alle Procedure di arbitrato (se applicabili) e a eventuali condizioni comunicate e accettate dall'utente se ha acquistato le funzioni, i prodotti o i servizi aggiuntivi che offriamo sul Servizio, rappresenta l'accordo completo tra l'utente e Tinder in relazione all'utilizzo del Servizio. Se una clausola del presente Accordo viene ritenuta invalida, la restante parte dell'Accordo continuerà ad avere piena validità ed efficacia. Il mancato esercizio o la mancata applicazione da parte della Società di qualsiasi diritto o clausola del presente Contratto non costituirà una rinuncia a tale diritto o clausola. L'utente accetta che il proprio account Tinder sia non trasferibile e che tutti i diritti che detiene sull'account e sui relativi Contenuti termineranno al proprio decesso. Il presente Accordo non comporta la creazione di alcun rapporto di lavoro, agenzia, partnership, joint venture, fiduciario o altro rapporto speciale e l'utente non potrà rilasciare dichiarazioni per conto di Tinder né vincolare la Società in alcun modo.