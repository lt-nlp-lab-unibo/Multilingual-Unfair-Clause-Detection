Obowiązuje od dn. 11 sierpnia 2020 r.

Misją LinkedIn jest kontaktowanie ze sobą specjalistów na całym świecie w celu umożliwienia im osiągnięcia większej skuteczności i odniesienia sukcesu. Nasze usługi mają na celu poszerzenie możliwości ekonomicznych członków przez umożliwianie milionom specjalistów spotkań, wymiany pomysłów, szkoleń, zawierania transakcji, znajdowania zatrudnienia lub pracowników oraz podejmowania decyzji w ramach sieci zaufanych kontaktów.
Spis treści:
    Wprowadzenie
    Obowiązki użytkownika
    Prawa i ograniczenia
    Wyłączenie i ograniczenie odpowiedzialności
    Rozwiązanie
    Obowiązujące prawo i rozwiązywanie sporów
    Warunki ogólne
    Zasady LinkedIn „Co wolno, a czego nie wolno”
    Zażalenia dotyczące treści
    Kontakt z nami
1. Wprowadzenie
1.1 Umowa
Korzystając z LinkedIn, użytkownik zgadza się na wszystkie niniejsze warunki. Sposób korzystania przez użytkownika z naszych Usług podlega Zasadom korzystania z plików cookie oraz Polityce ochrony prywatności, która opisuje sposób gromadzenia, korzystania, udostępniania i przechowywania danych osobowych użytkownika.
Klikając przyciski „Dołącz teraz”, „Dołącz do LinkedIn”, „Zarejestruj się” lub podobne, rejestrując się w naszych Usługach, uzyskując dostęp i korzystając z naszych usług (opisanych poniżej), użytkownik zgadza się na zawarcie prawnie wiążącej umowy z LinkedIn (nawet w przypadku korzystania przez użytkownika z Usług w imieniu firmy). Jeśli użytkownik nie wyraża zgody na warunki niniejszej Umowy („Umowy” lub „Umowy użytkownika”), nie powinien klikać przycisku „Dołącz teraz” (lub podobnego) ani odwiedzać witryny naszych Usług bądź w inny sposób z nich korzystać. Użytkownik może w każdej chwili rozwiązać niniejszą umowę poprzez zamknięcie konta i zaprzestanie korzystania z naszych Usług oraz uzyskiwania do nich dostępu.

Usługi
Niniejsza Umowa dotyczy witryny LinkedIn.com, aplikacji opatrzonych marką LinkedIn, platformy LinkedIn Learning oraz innych powiązanych z LinkedIn witryn, aplikacji, komunikatów oraz innych usług, które zawierają stwierdzenie, iż są oferowane w ramach niniejszej Umowy („Usługi”), łącznie ze zbieraniem danych o odwiedzinach witrynach innych niż LinkedIn w ramach tych Usług, co dotyczy między innymi naszych reklam oraz wtyczek „Aplikuj na LinkedIn” i „Udostępnij na LinkedIn”. Zarejestrowani użytkownicy naszych Usług to „Członkowie”, a niezarejestrowani użytkownicy to „Odwiedzający”.

LinkedIn
Użytkownik zawiera niniejszą Umowę z firmą LinkedIn (która również przyjmuje różne formy gramatyczne zaimków „my” lub „nas”).

Termin „Wyznaczone kraje” dotyczy krajów należących do Unii Europejskiej (UE), Europejskiego Obszaru Gospodarczego (EOG) oraz Szwajcarii.
Jeśli użytkownik mieszka w jednym z „Wyznaczonych krajów”, zawiera niniejszą Umowę z LinkedIn Ireland Unlimited Company („LinkedIn Ireland”). LinkedIn Ireland będzie administratorem danych osobowych użytkownika dostarczanych, przetwarzanych bądź gromadzonych przez lub na potrzeby naszych Usług.

Jeśli użytkownik mieszka poza „Wyznaczonymi krajami”, zawiera niniejszą Umowę z LinkedIn Corporation („LinkedIn Corp.”). LinkedIn Corp. będzie administratorem danych osobowych użytkownika dostarczanych, przetwarzanych bądź gromadzonych przez lub na potrzeby naszych Usług.
Niniejsza Umowa dotyczy zarówno Członków, jak i Odwiedzających.

Wykorzystywanie i udostępnianie danych osobowych Odwiedzających lub Członków podlega niniejszej Polityce Ochrony Prywatności (łącznie z Zasadami korzystania z plików cookie i innymi dokumentami, do których odnosi się niniejsza Polityka ochrony prywatności) i aktualizacjom.

1.2 Członkowie i Odwiedzający
Gdy użytkownik rejestruje się i zaczyna korzystać z Usług LinkedIn, staje się Członkiem. Jeśli użytkownik nie zdecyduje się na rejestrację w naszych Usługach, może skorzystać z niektórych funkcji jako „Odwiedzający”.

1.3 Zmiana
Możemy dokonywać zmian w niniejszej Umowie.

Możemy w dowolnej chwili wprowadzić zmiany w niniejszej Umowie, naszej Polityce prywatności i naszych Zasadach korzystania z plików cookie. Jeśli wprowadzimy istotne zmiany, użytkownik zostanie o tym powiadomiony przez nasze Usługi lub w inny sposób, aby móc zapoznać się ze zmianami, zanim zaczną obowiązywać. Potwierdzamy, że zmiany nie będą miały mocy wstecznej. W przypadku zastrzeżeń do jakichkolwiek zmian użytkownik może zamknąć swoje konto. Dalsze korzystanie z naszych Usług po publikacji lub wysłaniu do użytkownika powiadomienia o wprowadzonych zmianach niniejszych warunków jest wyrażeniem zgody na zaktualizowane warunki od daty ich wejścia w życie.

2. Obowiązki użytkownika
2.1 Uprawnienia do korzystania z Usług

Poniżej zamieszczamy zobowiązania użytkownika wynikające z niniejszej Umowy:
Użytkownik jest uprawniony do zawarcia niniejszej Umowy i osiągnął przynajmniej wymagany przez nas „Wiek minimalny”.

Usługi nie są przeznaczone do użytku dla osób poniżej 16 roku życia.

Aby móc korzystać z Usług, użytkownik musi spełnić następujące kryteria i gwarantować, że: (1) osiągnął „Wiek minimalny” (określony poniżej) lub jest starszy; (2) będzie posiadał wyłącznie jedno konto LinkedIn założone na jego prawdziwe imię i nazwisko oraz (3) aktualnie nie podlega ograniczeniom dostępu do Usług LinkedIn. Tworzenie konta przy pomocy fałszywych danych stanowi naruszenie naszych warunków. Dotyczy to również kont zarejestrowanych w imieniu innych osób lub osób poniżej 16 roku życia.

„Wiek minimalny” oznacza ukończenie 16 lat. Jednak jeśli odpowiednie prawo wymaga, aby użytkownik ukończył więcej lat, aby zgodnie z prawem skorzystać z oferowanych przez LinkedIn Usług bez zgody rodziców (włączając wykorzystanie danych osobowych użytkownika), wówczas „Wiek minimalny” wynosi wymaganą przez to prawo liczbę lat.

2.2 Konto użytkownika
Użytkownik będzie przechowywał swoje hasło w sposób zapewniający poufność.

Użytkownik nie będzie udostępniał swojego konta innym osobom oraz będzie przestrzegał naszych zasad i przepisów prawa.

Członkowie są właścicielami kont. Użytkownik zobowiązuje się: (1) używać silnego hasła i przechowywać je w sposób zapewniający poufność; (2) nie przekazywać innym osobom żadnej części swojego konta (np. kontaktów) oraz (3) przestrzegać prawa i naszej listy „Co wolno, a czego nie wolno” oraz Polityki społeczności specjalistów. Użytkownik jest odpowiedzialny za wszelkie sytuacje mające związek z jego kontem, chyba że zamknął konto lub zgłosił nadużycie.
W odniesieniu do relacji między użytkownikiem a osobami trzecimi (łącznie z pracodawcą użytkownika) konto użytkownika należy do niego. Jednak jeśli Usługa została zakupiona dla użytkownika przez osobę trzecią (np. licencja Recruiter zakupiona przez pracodawcę użytkownika), strona płacąca za tę Usługę ma prawo kontrolować dostęp do niej i otrzymywać raporty dotyczące wykorzystywania tej płatnej Usługi przez użytkownika; jednakże osoba trzecia ta nie posiada praw do osobistego konta użytkownika.

2.3 Płatność
Użytkownik zobowiązuje się do przestrzegania zobowiązań płatniczych i akceptuje przechowywanie przez nas informacji płatniczych. Użytkownik przyjmuje do wiadomości, że mogą wystąpić opłaty i podatki, które zostaną doliczone do naszych cen.

Zwroty podlegają naszym zasadom.

Kupując naszą dowolną Usługę płatną („Usługi Premium”), użytkownik zgadza się uiszczać opłaty i związane z nimi podatki oraz przystaje na określone warunki obowiązujące dla Usług płatnych. Nieuiszczenie tych opłat doprowadzi do wyłączenia Usług płatnych użytkownika. Użytkownik zgadza się również, że:

    Zależnie od miejsca dokonywanych transakcji, transakcja zawarta przez użytkownika może podlegać opłatom manipulacyjnym związanym z wymianą walut lub różnicą w cenie (np. wynikłej z kursu wymiany walut).
    Możemy przechowywać i kontynuować rozliczenia przy użyciu wybranej metody płatności (np. karty kredytowej), również gdy upłynęła jej data ważności, w celu uniknięcia przerwy w świadczeniu Usług oraz aby umożliwić opłaty za inne Usługi, które może kupić użytkownik.
    Jeśli użytkownik zakupi subskrypcję, zostanie automatycznie obciążony przy użyciu wybranej metody płatności na początku każdego okresu subskrypcji z tytułu opłat i należnych podatków za ten okres. Aby uniknąć przyszłych obciążeń, należy anulować subskrypcję przed datą jej odnowienia. Więcej informacji o tym, jak anulować lub zawiesić swoje Usługi Premium.
    Wszystkie zakupy Usług podlegają Zasadom zwrotu kosztów LinkedIn.
    Możemy wyliczyć należne opłaty podatkowe na podstawie informacji rozliczeniowych dostarczonych nam przez użytkownika przy zakupie.
Użytkownik może otrzymać kopię faktury w ustawieniach konta LinkedIn w części „Historia zakupów”.

2.4 Powiadomienia i wiadomości
Użytkownik wyraża zgodę na przekazywanie przez nas powiadomień i wiadomości poprzez nasze witryny, aplikacje oraz informacje kontaktowe. Jeśli informacje kontaktowe użytkownika są nieaktualne, istotne powiadomienia mogą nie dochodzić do użytkownika.

Użytkownik wyraża zgodę na przekazywanie przez nas powiadomień i wiadomości: (1) w Usługach lub (2) na podany przez użytkownika kontakt (np. pocztę e-mail, telefon komórkowy lub pocztę tradycyjną). Użytkownik zobowiązuje się zapewnić aktualność swoich informacji kontaktowych.

Użytkownik powinien przejrzeć swoje ustawienia, aby kontrolować i ograniczać rodzaje wiadomości otrzymywane od nas.

2.5 Udostępnianie
Podczas udostępniania informacji przez użytkownika w naszych Usługach inne osoby mogą widzieć te informacje oraz kopiować je i z nich korzystać.

Nasze Usługi pozwalają na wysyłanie wiadomości i udostępnianie informacji na wiele sposobów, np. przy użyciu profilu, artykułów, publikacji w grupach, zamieszczaniu linków do artykułów z wiadomościami, publikowaniu ofert pracy, wysyłaniu wiadomości i wiadomości InMail. Informacje i treści udostępniane lub publikowane przez użytkownika mogą być widoczne dla innych Członków, Odwiedzających lub innych osób (również poza Usługami). W miejscach, w których umożliwiamy zmianę ustawień, zobowiązujemy się uszanować wybór, którego dokonuje użytkownik, dotyczący tego, kto może wyświetlać treści lub informacje użytkownika (np. treść wiadomości wysyłanych do odbiorców, udostępnianie treści tylko kontaktom LinkedIn, ograniczanie widoczności profilu w wyszukiwarkach internetowych lub rezygnacja z powiadamiania innych o aktualizacjach profilu użytkownika). W przypadku działań związanych z poszukiwaniem pracy, domyślnie nie pokazujemy informacji na ten temat kontaktom użytkownika lub publicznie. A zatem jeśli użytkownik aplikuje o pracę przez nasze Usługi lub sygnalizuje zainteresowanie ofertą pracy, domyślnie udostępniamy tę informację tylko publikującemu ofertę pracy.

Nie jesteśmy zobowiązani do publikacji informacji ani treści w naszej Usłudze i możemy usuwać je za powiadomieniem lub bez powiadamiania.

3. Prawa i ograniczenia
3.1 Licencja udzielana LinkedIn
Użytkownik jest właścicielem treści, opinii i danych osobowych przesyłanych do LinkedIn i jednocześnie udziela LinkedIn niewyłącznej licencji do nich.

Zobowiązujemy się uszanować wybór dokonany przez użytkownika dotyczący osób, które mogą zobaczyć informacje i treści użytkownika, łącznie z wykorzystaniem tych danych w reklamach.

Jsli chodzi o stosunek prawny między użytkownikiem a LinkedIn, treści oraz informacje dostarczane lub publikowane w Usługach są własnością użytkownika, który udziela LinkedIn i naszym podmiotom następującej niewyłącznej licencji:

Mającego zastosowanie na całym świecie, zbywalnego, mogącego podlegać podlicencjonowaniu prawa do wykorzystywania, kopiowania, modyfikowania, rozpowszechniania, publikowania i przetwarzania informacji i treści dostarczanych przez użytkownika za pomocą Usług i usług osób trzecich bez dodatkowej zgody, zawiadomienia lub wynagrodzenia dla użytkownika lub innych osób. Prawa te podlegają następującym ograniczeniom:

    Użytkownik może cofnąć licencję do określonej treści poprzez usunięcie jej z Usług, a także ogólnie poprzez zamknięcie konta z wyjątkiem (a) treści udostępnionych przez użytkownika innym użytkownikom w ramach Usług, którzy skopiowali, ponownie udostępnili lub zachowali te treści oraz (b) stosownego czasu niezbędnego do usunięcia treści z kopii zapasowej i innych systemów.
    Nie będziemy zamieszczać treści użytkownika w reklamach produktów i usług osób trzecich skierowanych do innych, bez odrębnej zgody użytkownika (włączając w to treści sponsorowane). Niemniej jednak LinkedIn ma prawo publikowania reklam obok treści i informacji zamieszczanych przez użytkownika bez wynagrodzenia dla tego użytkownika lub innych osób, a akcje społeczne użytkownika, mogą być widoczne dla innych i wykorzystane w reklamach, zgodnie z tym, co zostało to określone w Polityce ochrony prywatności. Jeśli użytkownik korzysta z funkcji naszej Usługi, możemy wspomnieć o tym, wykorzystując jego imię i nazwisko lub zdjęcie do promocji tej funkcji w ramach naszych Usług – zgodnie z ustawieniami użytkownika.
    Jeśli zechcemy udzielić osobom trzecim prawa do publikowania treści użytkownika poza Usługami, zrobimy to po otrzymaniu zgody od użytkownika. Jednak jeśli użytkownik chce udostępnić swoje treści „publicznie”, udostępnimy funkcję, która pozwala innym Członkom dodać tę publiczną treść w usługach osób trzecich. Pozwolimy również wyszukiwarkom internetowym uczynić tę treść możliwą do wyszukania przez te usługi. Więcej informacji
    Możemy edytować treści użytkownika i wprowadzać zmiany formatu (np. tłumaczyć je lub przepisywać, modyfikować wielkość, układ i rodzaj pliku lub usuwać metadane), ale nie będziemy zmieniać znaczenia wypowiedzi.
    Ponieważ treści i informacje zamieszczane przez użytkownika są jego własnością, a LinkedIn posiada jedynie niewyłączne prawa do nich, użytkownik może zadecydować o udostępnianiu ich innym, w tym na warunkach licencji Creative Commons.

Użytkownik i LinkedIn uzgadniają, że jeśli treść zawiera dane osobowe, podlega ona Polityce ochrony prywatności.

Użytkownik i LinkedIn wyrażają zgodę na nasz dostęp do informacji zamieszczanych przez użytkownika (łącznie z danymi osobowymi) oraz ich przechowywanie, przetwarzanie i wykorzystywanie ich zgodnie z Polityką ochrony prywatności i preferencjami użytkownika (łącznie z ustawieniami).

Przekazując nam sugestie i inne opinie dotyczące naszych Usług, użytkownik wyraża zgodę na wykorzystywanie i udostępnianie przez LinkedIn takich opinii (jednak bez takiego obowiązku) w dowolnym celu i bez wynagrodzenia dla użytkownika.

Użytkownik zobowiązuje się udzielać nam tylko informacji i treści, do których udostępniania ma prawo, i zapewnia, że jego profil LinkedIn będzie prawdziwy.

Użytkownik zgadza się na dostarczanie wyłącznie takich treści i informacji, które nie naruszają przepisów lub praw innych osób (np. praw własności intelektualnej). Użytkownik zapewnia, że informacje zamieszczone w jego profilu będą prawdziwe. Usunięcie pewnych treści lub informacji przez LinkedIn może być wymagane przez prawo w niektórych krajach.

3.2 Dostępność Usługi
Możemy zmienić lub zakończyć świadczenie Usługi, a także zmieniać ceny.
Możemy zmienić, zawiesić lub przerwać świadczenie naszych Usług. Zastrzegamy sobie również prawo do zmiany obowiązujących cen w zakresie dozwolonym przez prawo, z zachowaniem rozsądnego okresu wypowiedzenia.

Nie składamy obietnic w zakresie przechowywania lub ciągłego wyświetlania informacji i treści publikowanych przez użytkownika. LinkedIn nie świadczy usługi przechowywania danych. Użytkownik zgadza się, że witryna LinkedIn nie jest zobowiązana do przechowywania, zachowywania ani dostarczania kopii treści i informacji dostarczanych przez użytkownika lub inne osoby z wyjątkiem zakresu przewidzianego przez stosowne prawo oraz naszą Politykę ochrony prywatności.

3.3 Inne treści, witryny i aplikacje
Użytkownik korzysta z treści i informacji opublikowanych w naszych Usługach przez inne osoby na własne ryzyko.

Inne osoby mogą oferować własne produkty i usługi poprzez nasze Usługi, my natomiast nie jesteśmy odpowiedzialni za działalność tych osób trzecich.

Korzystając z Usług, użytkownik może trafić na treści i informacje, które mogą być niedokładne, niepełne, nieaktualne, wprowadzające w błąd, nielegalne, obraźliwe lub w inny sposób szkodliwe. Na ogół nie przeglądamy treści zamieszczanych przez naszych Członków lub inne osoby. Użytkownik potwierdza, że LinkedIn nie odpowiada za treści lub informacje innych osób (również innych Członków). Nie zawsze możemy zapobiec nadużywaniu naszych usług, a użytkownik potwierdza, że nie jesteśmy odpowiedzialni za tego rodzaju nadużycia. Użytkownik przyjmuje do wiadomości istnienie ryzyka, że sam użytkownik lub jego organizacja mogą być omyłkowo skojarzeni z treściami dotyczącymi innych osób, gdy powiadamiamy kontakty i osoby obserwujące, że użytkownik lub jego organizacja zostały wspominane w wiadomościach. Członkowie mogą dokonywać wyborów odnośnie działania tej funkcji.

LinkedIn może pomóc Członkom oferującym własne usługi (coaching kariery, księgowość itp.) nawiązać kontakt z Członkami szukającymi usług. LinkedIn nie wykonuje tych usług ani nie zatrudnia osób do ich wykonania. Aby oferować, wykonywać lub otrzymywać te usługi, użytkownik musi ukończyć 18 lat. Użytkownik przyjmuje do wiadomości, że LinkedIn nie nadzoruje, nie kieruje, nie kontroluje ani nie monitoruje Członków w zakresie wykonywanych usług. Użytkownik potwierdza również, że (1) LinkedIn nie ponosi odpowiedzialności za sposób oferowania, wykonania lub otrzymywania tych usług, (2) LinkedIn nie poleca żadnych usług oferowanych przez Członków i że (3) między LinkedIn a Członkami w żaden sposób nie powstaje stosunek zatrudnienia, stosunek agencyjny lub joint venture. Członkowie oferujący usługi oświadczają i gwarantują, że posiadają wszelkie wymagane licencje i będą dostarczać usługi zgodnie z Polityką społeczności specjalistów.
W podobny sposób LinkedIn może pomóc użytkownikowi w rejestracji lub uczestnictwie w wydarzeniach organizowanych przez Członków oraz w nawiązaniu kontaktu z innymi Członkami, którzy biorą udział w takich wydarzeniach. Użytkownik potwierdza, że (1) firma LinkedIn nie jest odpowiedzialna za działania Członków lub innych uczestników takich wydarzeń, (2) LinkedIn nie poleca żadnych wydarzeń podanych w naszych Usługach, (3) LinkedIn nie przegląda ani nie weryfikuje żadnych z tych wydarzeń oraz że (4) użytkownik będzie przestrzegać niniejszych zasad i warunków, które dotyczą tych wydarzeń.

3.4 Ograniczenia
Mamy prawo ograniczyć sposób nawiązywania kontaktów i interakcji użytkownika w naszych Usługach.
LinkedIn zastrzega sobie prawo do ograniczenia korzystania z Usług przez użytkownika, w tym liczby nawiązywanych kontaktów i możliwości nawiązywania kontaktów z innymi Członkami. LinkedIn zastrzega sobie prawo do ograniczenia, zawieszenia lub zamknięcia konta, jeśli użytkownik narusza postanowienia niniejszej Umowy lub prawo albo korzysta z Usług w sposób niewłaściwy (np. naruszając zasady „Co wolno, a czego nie wolno” lub Politykę społeczności specjalistów).

3.5 Prawa własności intelektualnej
Udostępniamy użytkownikowi powiadomienie o naszych prawach własności intelektualnej.

LinkedIn zastrzega sobie wszelkie prawa własności intelektualnej do Usług. Znaki towarowe i logo używane w związku z Usługami są znakami towarowymi ich odpowiednich właścicieli. LinkedIn, logo „in” oraz inne znaki towarowe LinkedIn, znaki usługi, grafika i logo używane w powiązaniu z naszymi Usługami są znakami towarowymi lub zarejestrowanymi znakami towarowymi LinkedIn.

3.6 Automatyczne przetwarzanie
Wykorzystujemy informacje o użytkowniku, aby wysyłać odpowiednie sugestie użytkownikowi i innym.

Wykorzystujemy informacje dostarczane przez użytkownika oraz dane o Członkach, aby wysyłać rekomendacje dotyczące kontaktów, treści i funkcji, które mogą być przydatne dla użytkownika. Na przykład wykorzystujemy dane o użytkowniku, aby rekomendować mu oferty pracy lub polecać go rekruterom. Utrzymywanie dokładnych i aktualnych profili pomaga nam dostarczać dokładniejsze i lepiej dopasowane rekomendacje.

4. Wyłączenie i ograniczenie odpowiedzialności
4.1 Brak gwarancji
Poniżej znajduje się nasze wyłączenie odpowiedzialności z tytułu jakości, bezpieczeństwa i niezawodności naszych Usług.

LINKEDIN I JEJ PODMIOTY NIE SKŁADAJĄ ŻADNYCH OŚWIADCZEŃ LUB GWARANCJI DOTYCZĄCYCH USŁUG, W TYM NIE GWARANTUJĄ, ŻE DOSTARCZANE USŁUGI BĘDĄ FUNKCJONOWAŁY BEZ ZAKŁÓCEŃ LUB BEZ BŁĘDÓW, ORAZ ZAPEWNIAJĄ USŁUGI (W TYM TREŚCI I INFORMACJE) NA ZASADACH „TAK JAK JEST” I „JAK JEST DOSTĘPNE”. W PEŁNYM ZAKRESIE, ZGODNIE Z OBOWIĄZUJĄCYM PRAWEM, LINKEDIN I JEJ PODMIOTY WYŁĄCZAJĄ WSZELKIE DOROZUMIANE GWARANCJE LUB RĘKOJMIE, W TYM WSZELKIE DOROZUMIANE GWARANCJE WŁASNOŚCI, DOKŁADNOŚCI DANYCH, NIENARUSZALNOŚCI PRAW, PRZYDATNOŚCI HANDLOWEJ I PRZYDATNOŚCI DO OKREŚLONEGO CELU.

4.2 Wyłączenie odpowiedzialności
Odpowiedzialność prawna wobec użytkownika ogranicza się do poniższego.

W PEŁNYM ZAKRESIE PRZEWIDZIANYM PRZEZ PRAWO (I O ILE FIRMA LINKEDIN NIE ZAWARŁA ODRĘBNEJ PISEMNEJ UMOWY UCHYLAJĄCEJ NINIEJSZĄ UMOWĘ) LINKEDIN I JEJ PODMIOTY NIE PONOSZĄ ODPOWIEDZIALNOŚCI W ZAKRESIE TEJ UMOWY ZA UTRATĘ ZYSKÓW, STRACONE OKAZJE BIZNESOWE, UTRATĘ REPUTACJI (NP. OBRAŹLIWE LUB SZKALUJĄCE OŚWIADCZENIA), UTRATĘ DANYCH (NP. PRZERWY W PRACY BĄDŹ UTRATĘ, WYKORZYSTANIE LUB MODYFIKACJĘ INFORMACJI I TREŚCI UŻYTKOWNIKA) LUB INNE SZKODY POŚREDNIE, PRZYPADKOWE, WTÓRNE, SPECJALNE LUB ODSZKODOWANIA RETORSYJNE.

W RAMACH NINIEJSZEJ UMOWY FIRMA LINKEDIN I JEJ PODMIOTY NIE BĘDĄ MIEĆ WOBEC UŻYTKOWNIKA ZOBOWIĄZAŃ NA KWOTĘ, KTÓRA PRZEKRACZA (A) SUMĘ OPŁAT ZAPŁACONYCH LUB NALEŻNYCH LINKEDIN PRZEZ UŻYTKOWNIKA ZA USŁUGI ŚWIADCZONE W OKRESIE OBOWIĄZYWANIA NINIEJSZEJ UMOWY, JEŚLI TAKIE WYSTĘPUJĄ, LUB (B) 1000 USD.

4.3 Podstawy zawarcia umowy; wyjątki
Ograniczenie odpowiedzialności w Art. 4. niniejszej Umowy stanowi część podstawy zawarcia umowy między użytkownikiem a LinkedIn oraz dotyczy wszelkich roszczeń z tytułu odpowiedzialności (których podstawę stanowić może np. gwarancja, delikt, zaniedbanie, umowa lub prawo), również wtedy, gdy LinkedIn lub jej podmioty stowaryzszone zostały powiadomione o możliwości poniesienia takiej szkody, a nawet wtedy, gdy niniejsze środki zaradcze nie spełniają zamierzonego celu.
Niniejsze ograniczenie odpowiedzialności nie dotyczy odpowiedzialności za śmierć, uszczerbek na zdrowiu, oszustwo, rażące niedbalstwo lub winę umyślną oraz przypadki zaniedbań, w których naruszono istotne zobowiązania – takie, które tworzą warunki niezbędne do dostarczania przez nas Usług i na których użytkownik mógł w rozsądnym zakresie polegać, ale tylko w takim zakresie, w jakim te szkody zostały bezpośrednio spowodowane naruszeniem i były możliwe do przewidzenia w chwili zawarcia niniejszej Umowy oraz w zakresie, w jakim te zaniedbania są typowe w kontekście niniejszej Umowy.

5. Rozwiązanie
Każda ze stron może rozwiązać niniejszą Umowę, przy czym niektóre prawa i zobowiązania pozostaną w mocy.

Zarówno LinkedIn, jak i użytkownik mogą rozwiązać niniejszą Umowę w dowolnym czasie za powiadomieniem drugiej strony. Po rozwiązaniu Umowy użytkownik traci prawo dostępu i prawo do korzystania z Usług. Następujące zapisy pozostają w mocy po rozwiązaniu Umowy:

    Nasze prawo do wykorzystywania i publikowania opinii dostarczonych przez użytkownika;
    Prawa Członków i Odwiedzających do dalszego ponownego udostępniania treści i informacji udostępnionej przez użytkownika za pomocą Usług;
    Art. 4, 6 i 8.2 niniejszej Umowy;
    Wszelkie kwoty, które strony są sobie winne przed rozwiązaniem Umowy nadal przypadają do zapłaty po jej rozwiązaniu.
Użytkownik może skorzystać z Centrum Pomocy, aby zamknąć konto.

6. Obowiązujące prawo i rozwiązywanie sporów
W mało prawdopodobnym przypadku sporu prawnego między LinkedIn a użytkownikiem zgadzamy się na jego rozstrzygnięcie w sądzie stanu Kalifornia (na podstawie prawa kalifornijskiego) lub w sądzie w Dublinie w Irlandii (na podstawie prawa irlandzkiego).

Niniejsza część nie pozbawia użytkownika żadnych praw konsumenta obowiązujących w kraju, w którym świadczymy Usługi na rzecz użytkownika, będącym miejscem zamieszkania użytkownika. Jeśli użytkownik mieszka w Wyznaczonych krajach: Użytkownik i LinkedIn Ireland wyrażają zgodę, aby spory związane z niniejszą Umową lub Usługami podlegały wyłącznie prawu obowiązującemu w Irlandii z wyłączeniem norm kolizyjnych. Użytkownik i LinkedIn Ireland wyrażają zgodę, aby wszelkie takie roszczenia mogły być rozpatrywane wyłącznie w Dublinie w Irlandii, a także wyrażają zgodę na osobistą jurysdykcję sądów z siedzibą w Dublinie w Irlandii.

W przypadku pozostałych osób spoza Wyznaczonych krajów, łącznie z tymi, którzy mieszkają poza Stanami Zjednoczonymi: użytkownik i LinkedIn wyrażają zgodę, aby spory związane z niniejszą Umową lub Usługami podlegały wyłącznie prawu stanu Kalifornia w Stanach Zjednoczonych z wyłączeniem obowiązujących w nim norm kolizyjnych. Użytkownik i LinkedIn wyrażają zgodę, aby wszelkie takie spory lub roszczenia były rozpatrywane wyłącznie przez sądy stanowe lub federalne w hrabstwie Santa Clara w stanie Kalifornia w Stanach Zjednoczonych, a także wyrażają zgodę na osobistą jurysdykcję tych sądów.

7. Warunki ogólne
Ważne wskazówki dotyczące niniejszej Umowy.

Jeśli sąd właściwy dla Umowy uzna jakąkolwiek jej część za niewykonalną, użytkownik i LinkedIn wyrażają zglodę na wprowadzenie przez sąd zmian do jej warunków, tak aby ta część stała się wykonalna przy zachowaniu jej zamierzonego celu. Jeśli sąd nie może tego dokonać, użytkownik i LinkedIn zgadzają się skierować wniosek do sądu o usunięcie niewykonalnej część Umowy i wyegzekwowanie wykonania pozostałych części Umowy.

Niniejsza Umowa (wraz z dodatkowymi postanowieniami, które mają zastosowanie w przypadku korzystania przez użytkownika z funkcji Usług) jest jedyną Umową zawartą między użytkownikiem a LinkedIn odnośnie Usług i zastępuje wszelkie wcześniejsze Umowy ich dotyczące.

Brak działania podjętego przez nas w przypadku naruszenia postanowień Umowy nie oznacza, że LinkedIn zrzeka się praw do wyegzekwowania jej. Użytkownik nie może cedować ani zbywać niniejszej Umowy (ani członkostwa, ani korzystania z Usług) na rzecz innej osoby bez naszej zgody. Jednak użytkownik wyraża zgodę na cedowanie niniejszej Umowy przez LinkedIn na rzecz jej podmiotów stowarzyszonych lub osobę, która dokona jej nabycia, bez zgody użytkownika. Żadna osoba trzecia nie jest beneficjentem niniejszej Umowy.
Użytkownik zgadza się, że jedynym sposobem dostarczenia nam informacji prawnych jest przesłanie ich na adres podany w Art. 10.

8. Zasady LinkedIn „Co wolno, a czego nie wolno”
8.1 Co wolno
LinkedIn jest społecznością specjalistów. Zasady „Co wolno, a czego nie wolno” i Polityka społeczności specjalistów określają, które zachowania w naszych Usługach są dozwolone, a które niedozwolone.

Użytkownik zobowiązuje się:
    Przestrzegać wszystkich przepisów prawa, między innymi i bez ograniczeń praw dotyczących ochrony prywatności, praw własności intelektualnej, przepisów antyspamowych, praw dotyczących kontroli eksportu, przepisów podatkowych oraz wymogów prawnych;
    Dostarczać nam dokładnych informacji i aktualizować je;
    Posługiwać się swoim prawdziwym imieniem i nazwiskiem; a także
    Korzystać z Usług w sposób profesjonalny.

8.2 Czego nie wolno
Użytkownik zobowiązuje się, że nie będzie:
    Posługiwać się fałszywą tożsamością na LinkedIn, podawać fałszywej tożsamości, tworzyć profilu Członka dla osób innych niż użytkownik (prawdziwa osoba) ani korzystać lub podejmować prób korzystania z kont innych osób;
    Opracowywać, wspierać ani korzystać z oprogramowania, urządzeń, skryptów, robotów ani innych środków lub procesów (w tym robotów indeksujących, dodatków lub wtyczek do przeglądarek oraz innych technologii) w celu przechwytywania danych z Usług ani w żaden inny sposób nie będzie kopiować profili lub innych danych z Usług;
    Obchodzić funkcji zabezpieczeń Usług, omijać jakichkolwiek mechanizmów kontroli dostępu lub limitów korzystania z Usług (np. ograniczeń wyszukiwania według słów kluczowych lub wyświetlania profili);
    Kopiować, używać, ujawniać ani dystrybuować żadnych informacji uzyskanych z Usług, bezpośrednio lub za pośrednictwem osób trzecich (takich jak wyszukiwarki internetowe) bez wyraźnej zgody LinkedIn;
    Ujawniać informacji bez posiadania zgody do ich ujawniania (takich jak informacje poufne innych osób, w tym pracodawców);
    Naruszać praw własności intelektualnej innych osób, w tym praw autorskich, patentów, znaków handlowych, tajemnic handlowych ani innych praw własności. Na przykład kopiować lub rozpowszechniać (poza dostępną funkcją udostępniania) publikacji lub innych treści innych osób bez ich pozwolenia, którego mogą udzielić poprzez publikowanie na licencji Creative Commons;
    Naruszać praw własności intelektualnej ani innych praw LinkedIn, w tym (i) kopiować ani dystrybuować edukacyjnych filmów wideo ani innych materiałów, (ii) kopiować ani dystrybuować naszej technologii, chyba że jest udostępniona na licencjach oprogramowania otwartego (open source); (iii) wykorzystywać słowa „LinkedIn” ani naszych logo w nazwie firmy, wiadomościach e-mail lub w adresie strony internetowej z wyjątkiem przypadków określonych w Wytycznych marki;
    Publikować treści zawierających wirusy komputerowe, robaki lub inne szkodliwe kody;
    Poddawać inżynierii wstecznej, dekompilować, demontować, rozszyfrowywać lub w inny sposób próbować odtworzyć kod źródłowy Usług lub powiązanych technologii, które nie są oprogramowaniem otwartym (open source);
    Sugerować lub oświadczać, że użytkownik jest związany lub polecany przez LinkedIn bez naszej wyraźnej zgody (np. przedstawianie się jako akredytowany trener LinkedIn);
    Wynajmować, wydzierżawiać, wypożyczać, sprzedawać, odsprzedawać ani w jakikolwiek inny sposób komercjalizować Usług lub powiązanych danych lub dostępu do tych Usług bez zgody LinkedIn;
    Stosować głębokiego linkowania do naszych Usług dla celów innych niż związane z promowaniem własnego profilu lub Grupy w naszych Usługach bez zgody LinkedIn;
    Wykorzystywać botów lub innych automatycznych metod w celu uzyskania dostępu do Usług, dodawania lub pobierania kontaktów bądź wysyłania lub przekierowywania wiadomości;
    Monitorować dostępności, wyników czy funkcjonalności Usług w dowolnych celach konkurencyjnych;
    Tworzyć „ramek”, „kopii lustrzanych” lub w inny sposób symulować wyglądu lub funkcjonalności Usług;
    Maskować ani w żaden inny sposób modyfikować Usług lub ich wyglądu (np. poprzez dodawanie elementów do Usług lub usuwanie, zakrywanie bądź ukrywanie reklam wyświetlanych w Usługach);
    Ingerować w działanie Usług ani obciążać ich bezzasadnie (poprzez przesyłanie spamu, ataki typu odmowa usługi/dostępu, wirusy, algorytmy gier); ani
    Naruszać Polityki społeczności specjalistów lub jakichkolwiek warunków dodatkowych dotyczących konkretnej Usługi, które są podawane, gdy użytkownik rejestruje się lub zaczyna korzystać z takiej Usługi, lub warunków usługi Bing Maps, jeśli mają one zastosowanie.
9. Zażalenia dotyczące treści
Informacje kontaktowe do zgłaszania treści udostępnianych przez Członków.

Szanujemy prawa własności intelektualnej innych osób. Naszym wymogiem jest, aby informacje publikowane przez Członków były dokładne i nie naruszały praw własności intelektualnej ani żadnych innych praw osób trzecich. Opracowaliśmy procedurę i politykę składania skarg dotyczących treści publikowanej przez naszych Członków.

10. Kontakt z nami
Nasze informacje kontaktowe. W Centrum Pomocy również znajdują się informacje dotyczące naszych Usług.

W przypadku zapytań ogólnych prosimy o kontakt online. W sprawie powiadomień prawnych i pism procesowych można pisać do nas na następujące adresy.