

Warunki korzystania z usług

1. Wprowadzenie; Twoja zgoda na niniejsze warunki korzystania z usług

2. Korzystanie z Twitcha przez nieletnich i osoby zablokowane

3. Informacja o polityce prywatności

4. Konto

5. Korzystanie z urządzeń i usług

6. Modyfikacja niniejszych warunków korzystania z usług

7. Licencja

8. Zawartość użytkownika

9. Działania zabronione

10. Przestrzeganie prawa autorskiego

11. Znaki towarowe

12. Zawartość stron trzecich

13. Przesyłanie pomysłów

14. Wypowiedzenie

15. Spory

16. Różne

17. Wnioski o informacje i jak składać wezwania do ich ujawnienia

18. Szczegółowe warunki dotyczące Soundtracku Twitcha
1. Wprowadzenie; Twoja zgoda na niniejsze warunki korzystania z usług

PRZECZYTAJ UWAŻNIE NINIEJSZE WARUNKI KORZYSTANIA Z USŁUG. TO JEST UMOWA WIĄŻĄCA. Witamy w usługach prowadzonych przez firmę Twitch Interactive, Inc. (wraz jej podmiotami powiązanymi określane zbiorczo jako „Twitch lub „my”) składających się ze strony internetowej dostępnej pod adresem http://www.twitch.tv oraz jej sieci stron internetowych, aplikacji i wszelkich innych produktów lub usług oferowanych przez Twitcha (określane jako „usługi Twitcha”). Inne usługi oferowane przez Twitcha mogą podlegać osobnym warunkom.

Korzystając z usług Twitcha, podlegasz wytycznym dotyczącym społeczności Twitcha i dodatkowym wytycznym lub zasadom opublikowanym lub udostępnionym w usługach Twitcha oraz stosującym się do określonych usług i funkcji, które zostały przedstawione w powiązaniu z takimi usługami. Ponadto Twitch może oferować określone usługi płatne, które podlegają zasadom sprzedaży Twitcha, a także wszelkim dodatkowym warunkom lub zasadom, które zostały przedstawione w powiązaniu z takimi usługami. Wszelkie takie warunki i wytyczne (określane jako „Wytyczne”) są włączone do niniejszych warunków korzystania z usług przez odniesienie.

Warunki korzystania z usług mają zastosowanie niezależnie od tego, czy jesteś użytkownikiem, który zarejestrował konto w usługach Twitcha, czy użytkownikiem niezarejestrowanym. Wyrażasz zgodę na to, że klikając opcję „Zarejestruj się” lub w inny sposób rejestrując, pobierając, uzyskując dostęp lub używając usług Twitcha, zawierasz prawnie wiążącą umowę między Tobą a Twitchem odnoszącą się do wykorzystywania przez Ciebie usług Twitcha. Potwierdzasz przeczytanie, zrozumienie i wyrażenie zgody na związanie niniejszymi warunkami korzystania z usług. Jeśli nie zgadzasz się z niniejszymi warunkami korzystania z usług, nie korzystaj w żaden sposób z usług Twitcha.

Używając Twitcha lub zakładając konto na Twitchu w imieniu firmy, podmiotu lub organizacji (zbiorczo określane jako „organizacja subskrybująca”), oświadczasz i zapewniasz, że: (i) jesteś upoważnionym przedstawicielem tej organizacji subskrybującej z uprawnieniami do związania tej organizacji niniejszymi warunkami korzystania z usług i wydawania określonych tamże licencji; oraz (ii) zgadzasz się na niniejsze warunki korzystania z usług w imieniu takiej organizacji subskrybującej.
2. Korzystanie z Twitcha przez nieletnich i osoby zablokowane

Usługi Twitcha nie są dostępne dla osób, które nie ukończyły 13 lat. Jeśli masz od 13 do wieku pełnoletności w swoim miejscu zamieszkania, możesz korzystać z usług Twitcha tylko pod nadzorem rodzica lub opiekuna prawnego, który wyraził wiążącą zgodę na niniejsze warunki korzystania z usług.

Ponadto usługi Twitcha nie są dostępne dla żadnych użytkowników, których Twitch uprzednio usunął z usług Twitcha, ani dla żadnych osób wykluczonych z korzystania z tych usług zgodnie z rozporządzeniami prawnymi Stanów Zjednoczonych (takimi jak ograniczenia i przepisy dotyczące eksportu i ponownego wywozu) lub prawami obowiązującymi w dowolnej innej jurysdykcji.

POBIERAJĄC, INSTALUJĄC LUB W INNY SPOSÓB KORZYSTAJĄC Z USŁUG TWITCHA, OŚWIADCZASZ, ŻE MASZ UKOŃCZONE 13 LAT, TWÓJ RODZIC LUB PRAWNY OPIEKUN WYRAŻA ZGODĘ NA NINIEJSZE WARUNKI KORZYSTANIA Z USŁUG, O ILE MASZ OD 13 LAT DO WIEKU PEŁNOLETNOŚCI W SWOIM MIEJSCU ZAMIESZKANIA I UPRZEDNIO NIE USUNIĘTO CIĘ Z USŁUG TWITCHA, ANI NIE WYKLUCZONO Z ICH UŻYWANIA.
3. Informacja o polityce prywatności

Twoje bezpieczeństwo jest dla Twitcha ważne. W naszej polityce prywatności znajdziesz informacje o tym, jak gromadzimy, wykorzystujemy i ujawniamy twoje dane osobowe. W artykule decyzje dot. prywatności dowiesz się, jak możesz zarządzać swoją prywatnością online, gdy korzystasz z usług Twitcha.
4. Konto
a. Konto i hasło

W celu założenia konta poprosimy cię o podanie określonych informacji, takich jak nazwa konta i hasło.

Ponosisz wyłączną odpowiedzialność za zachowanie poufności swojego konta i hasła oraz za ograniczenie dostępu do swojego komputera. Jeśli zezwalasz innym osobom na korzystanie z danych logowania na konto, wyrażasz zgodę na niniejsze Warunki świadczenia usług w imieniu wszystkich innych osób, które korzystają z Usług na Twoim koncie lub z wykorzystaniem Twojego hasła, i jesteś odpowiedzialny za wszystkie działania, które mają miejsce na Twoim koncie lub z wykorzystaniem Twojego hasła. Upewnij się, że informacje podawane Twitchowi podczas rejestracji i w każdym innym przypadku są prawdziwe, dokładne, aktualne i kompletne wedle Twojej wiedzy.

O ile nie uzyskasz wyraźnej zgody na piśmie od Twitcha, nie możesz sprzedawać, wynajmować, wypożyczać, udzielać lub zapewniać dostępu do swojego konta komukolwiek innemu, w tym, bez ograniczeń, pobierać od kogokolwiek opłaty za dostęp do upoważnień administracyjnych do Twojego konta. Twitch zastrzega sobie wszelkie dostępne środki prawne i zaradcze do zapobiegania nieautoryzowanemu wykorzystywaniu usług Twitcha, w tym, bez ograniczeń, do zapór technologicznych, mapowania adresów IP oraz, w poważnych przypadkach, bezpośredniego kontaktu z Twoim dostawcą internetu odnośnie takiego nieautoryzowanego wykorzystywania.
b. Konta stron trzecich

Twitch może Ci zezwolić na rejestrowanie i logowanie w usługach Twitcha za pośrednictwem określonych usług stron trzecich. Zbieranie danych, wykorzystywanie i ujawnianie Twoich informacji będzie podlegało polityce prywatności usługi danej strony trzeciej. Więcej informacji o tym, jak Twitch zbiera, wykorzystuje i ujawnia Twoje dane osobowe, gdy łączysz swoje konto Twitcha z kontem dowolnej usługi strony trzeciej, znajdziesz w naszej polityce prywatności.
5. Korzystanie z urządzeń i usług

Dostęp do usług Twitcha może wymagać korzystania z twojego komputera osobistego lub urządzenia mobilnego, a także komunikacji z tymi urządzeniami lub wykorzystywania dostępnego na nich miejsca. Odpowiadasz za wszelkie połączenia z Internetem lub opłaty za połączenia mobilne, które ponosisz w wyniku korzystania z usług Twitcha.
6. Modyfikacja niniejszych warunków korzystania z usług

Twitch może wprowadzać poprawki do dowolnych postanowień niniejszych warunków korzystania z usług, publikując te postanowienia z poprawkami. Kontynuując korzystanie z usług Twitcha po wejściu w życie zmian warunków korzystania z usług, wyrażasz zgodę na te zmiany.

W przypadku mieszkańców Republiki Korei Twitch z odpowiednim wyprzedzeniem powiadomi o wszelkich istotnych zmianach w swoich warunkach korzystania z usług.  Wszystkie zmiany wchodzą w życie nie wcześniej niż w terminie 30 dni kalendarzowych po opublikowaniu; pod warunkiem, że wszelkie zmiany dotyczące nowo dostępnych funkcji Usługi, funkcje Usługi zapewniające korzyści dla użytkownika lub zmiany wprowadzone z przyczyn prawnych mogą wejść w życie natychmiast.
7. Licencja

Usługi Twitcha są własnością Twitcha i są przez Twitcha prowadzone. O ile nie zostało wskazane inaczej, wszelka zawartość, wszelkie informacje i inne materiały w usługach Twitcha (z wyłączeniem zawartości użytkownika określonej w punkcie 8 poniżej), w tym, bez ograniczeń, znaki towarowe i logotypy Twitcha, interfejsy wizualne, grafika, projekty, kompilacje, informacje, oprogramowanie, kod komputerowy (włącznie z kodem źródłowym lub obiektowym), usługi, tekst, obrazy, dane, pliki dźwiękowe, inne pliki oraz ich wybór lub układ (zbiorczo określane jako „Materiały”) chronione są stosownymi prawami ochrony własności intelektualnej i prawami własności. Wszelkie Materiały są własnością Twitcha i jego filii lub przedsiębiorstw powiązanych i/lub licencjodawców będących stronami trzecimi. O ile nie zostało to wyraźnie określone na piśmie przez Twitcha, wyrażając zgodę na niniejsze warunki korzystania z usług, otrzymujesz ograniczoną, niepodlegającą podlicencjonowaniu licencję (tj. osobiste i ograniczone prawo) na dostęp i korzystanie z usług Twitcha wyłącznie na Twój użytek osobisty lub wewnętrzny.

Twitch zastrzega sobie wszelkie prawa, które nie zostały wyraźnie przyznane w niniejszych warunkach korzystania z usług. Ta licencja podlega niniejszym warunkom korzystania z usług i nie zezwala Ci na angażowanie się w jakiekolwiek z następujących działań: (a) odsprzedaż lub komercyjne wykorzystywanie usług Twitcha lub Materiałów; (b) rozpowszechnianie, wykonywanie publiczne lub publiczna prezentacja jakichkolwiek Materiałów; (c) modyfikowanie lub inne pochodne użytkowanie usług Twitcha lub Materiałów, w tym ich dowolnej części; (d) wykorzystywanie jakiegokolwiek rodzaju eksploracji danych, robotów lub podobnych metod gromadzenia lub ekstrakcji danych; (e) pobieranie (inne niż do pamięci podręcznej) jakiejkolwiek części usług Twitcha, Materiałów lub jakichkolwiek zawartych w nich informacji, z wyjątkiem przypadków wyraźnie dozwolonych w usługach Twitcha; oraz (f) jakiekolwiek wykorzystywanie usług Twitcha lub Materiałów poza ich przeznaczeniem. Jakiekolwiek wykorzystywanie usług Twitcha lub Materiałów, z wyjątkiem szczególnych przypadków dozwolonych w niniejszych warunkach korzystania z usług, bez uprzedniej zgody na piśmie udzielonej przez Twitcha, jest surowo zabronione i może stanowić naruszenie praw własności intelektualnej lub innych praw. O ile nie zostało to wyraźnie określone w niniejszych warunkach korzystania z usług, żadne z ich postanowień nie może być interpretowane jako udzielenie jakiejkolwiek licencji do praw własności intelektualnej, czy to przez wykluczenie, domniemanie, czy inne zasady prawne. Twitch może wypowiedzieć niniejszą licencję, jak określono w punkcie 14.
8. Zawartość użytkownika

Twitch zezwala Ci na rozpowszechnianie transmisji na żywo i zarejestrowanych dzieł audiowizualnych, korzystanie z usług takich jak czat, tablice ogłoszeń, pisanie na forach, udział w wiki, głosowe usługi interaktywne oraz udział w innych aktywnościach, w ramach których możesz tworzyć, wysyłać, transmitować, wykonywać lub przechowywać zawartość, wiadomości, tekst, dźwięki, obrazy, aplikacje, kod lub inne dane lub materiały w ramach usług Twitcha („zawartość użytkownika”).
a. Licencja dla Twitcha

(i) O ile nie zostało to w inny sposób uzgodnione w postaci pisemnej umowy między Tobą a Twitchem, która została podpisana przez upoważnionego przedstawiciela Twitcha, jeśli przesyłasz, transmitujesz, wyświetlasz, wykonujesz, publikujesz lub przechowujesz zawartość użytkownika z użyciem usług Twitcha, udzielasz Twitchowi i jego sublicencjobiorcom, w maksymalnym zakresie i na maksymalny okres dozwolony przez obowiązujące prawo (wliczając to czas wieczysty, jeśli zezwala na to obowiązujące prawo) nieograniczonego, ogólnoświatowego, nieodwołalnego, w pełni podlegającego sublicencjowaniu, niewyłącznego i nieodpłatnego prawa do (a) wykorzystywania, reprodukowania, modyfikowania, dostosowania, publikowania, tłumaczenia, tworzenia dzieł pochodnych, rozpowszechniania, wykonywania i wyświetlania takiej zawartości użytkownika (w tym, bez ograniczeń, promowania i redystrybucji części lub całości usług Twitcha (oraz ich dzieł pochodnych)) w dowolnej formie, formacie, mediach lub kanałach mediów znanych obecnie lub opracowanych lub odkrytych w przyszłości; oraz (b) wykorzystywania nazwy, tożsamości, podobizny i głosu (lub innych danych biograficznych), które przesyłasz w powiązaniu z taką zawartością użytkownika. Jeśli taka zawartość użytkownika zawiera nazwę, identyfikację, podobiznę i nagrania głosowe (lub inne informacje biograficzne) stron trzecich, oświadczasz i zapewniasz, że uzyskałeś stosowne zgody i/lub licencje na używanie takich funkcji oraz Twitch i jego sublicencjobiorcy mogą z nich korzystać w zakresie określonym w niniejszych warunkach korzystania z usług.

(ii) W odniesieniu do zawartości użytkownika określanej jako „dodatki”, „mapy”, „modyfikacje” lub projekty innego rodzaju przesłane za pośrednictwem strony CurseForge.com lub powiązanych stron („przesłane projekty”), prawa udzielone przez ciebie wygasają, gdy usuniesz lub skasujesz takie przesłane projekty w usługach Twitcha. Ponadto przyjmujesz do wiadomości, że Twitch może zachować na serwerze (ale nie może ich wyświetlać, rozpowszechniać ani wykonywać) kopie przesłanych projektów, które zostały usunięte lub skasowane.

(iii) W odniesieniu do transmisji na żywo i zarejestrowanych dzieł audiowizualnych prawa udzielone przez Ciebie wygasają, gdy usuniesz taką zawartość użytkownika z usług Twitcha lub ogólnie zamkniesz swoje konto, z wyjątkiem przypadku, gdy (a) taka zawartość została przez Ciebie udostępniona innym w ramach usług Twitcha i inni skopiowali lub zachowali fragmenty zawartości użytkownika (np. tworząc klip); (b) Twitch wykorzystuje taką zawartość w celach promocyjnych; oraz (c) w rozsądnym czasie, którego wymaga usunięcie zawartości z kopii zapasowych i innych systemów.
b. Oświadczenia i zapewnienia dotyczące zawartości użytkownika

Ponosisz wyłączną odpowiedzialność za swoją zawartość użytkownika i konsekwencje jej udostępniania lub publikacji. Oświadczasz i zapewniasz, że: (1) jesteś twórcą lub kontrolujesz wszelkie prawa do zawartości użytkownika lub masz wystarczające prawa i upoważnienia, by udzielać przyznanych niniejszym praw; (2) Twoja zawartość użytkownika obecnie i w przyszłości (a) nie narusza, nie łamie, ani nie sprzeniewierza się jakimkolwiek prawom stron trzecich, włącznie z jakimikolwiek prawami autorskimi, prawami do znaków towarowych, prawami patentowymi, tajemnicami handlowymi, prawem moralnym, prawami prywatności, prawami do wizerunku lub wszelkimi innymi prawami własności intelektualnej lub innymi prawami własności oraz (b) nie zniesławia żadnej innej osoby; (3) Twoja zawartość użytkownika nie zawiera żadnych wirusów, programów reklamowych i szpiegujących, robaków internetowych ani innego szkodliwego lub złośliwego kodu; oraz (4) o ile nie masz uprzednio otrzymanego upoważnienia na piśmie, Twoja zawartość użytkownika nie zawiera w szczególności żadnego oprogramowania przedpremierowego ani niepublicznego oprogramowania w wersji beta, ani zawartości gry czy innych poufnych informacji dotyczących Twitcha lub stron trzecich. Twitch zastrzega sobie wszelkie środki prawne i zaradcze wobec wszelkich użytkowników, którzy naruszają niniejsze oświadczenia i zapewnienia.
c. Zawartość przesyłasz na własne ryzyko

Twitch stosuje rozsądne środki bezpieczeństwa w celu zapewnienia ochrony zawartości użytkownika przed nieupoważnionym kopiowaniem i rozpowszechnianiem. Jednakże Twitch nie gwarantuje, że nie będzie miało miejsca jakiekolwiek nieupoważnione kopiowanie, wykorzystywanie lub rozpowszechnianie zawartości użytkownika dokonywane przez strony trzecie. W maksymalnym zakresie dozwolonym przez obowiązujące prawo niniejszym zgadzasz się, że Twitch nie będzie ponosić odpowiedzialności za jakiekolwiek nieupoważnione kopiowanie, wykorzystywanie lub rozpowszechnianie zawartości użytkownika dokonywane przez strony trzecie oraz wycofujesz i na zawsze zrzekasz się wszelkich roszczeń wobec Twitcha w odniesieniu do wszelkiego takiego nieupoważnionego kopiowania lub wykorzystania zawartości użytkownika na podstawie jakiejkolwiek wykładni. ŚRODKI BEZPIECZEŃSTWA DO OCHRONY ZAWARTOŚCI TWÓRCY UŻYWANE PRZEZ TWITCHA ZAPEWNIANE SĄ I WYKORZYSTYWANE „W OBECNEJ FORMIE” ORAZ BEZ JAKICHKOLWIEK GWARANCJI, WARUNKÓW LUB ZAPEWNIEŃ, ŻE TAKIE ŚRODKI BEZPIECZEŃSTWA ZAPOBIEGNĄ PRÓBOM OBEJŚCIA MECHANIZMÓW OCHRONY ALBO ŻE NIE NASTĄPI ŻADNE ZŁAMANIE, DEAKTYWACJA LUB INNE OBEJŚCIE TAKICH ŚRODKÓW BEZPIECZEŃSTWA.
d. Promocje

Użytkownik może promować, zarządzać lub prowadzić promocję (konkurs lub loterię) w usługach Twitcha, za ich pośrednictwem lub je wykorzystując (określane jako „Promocja”). Jeśli zdecydujesz się promować, zarządzać lub prowadzić Promocję, musisz stosować się do następujących zasad: (1) możesz przeprowadzać Promocje w zakresie dopuszczalnym przez prawo właściwe i ponosisz wyłączną odpowiedzialność za zapewnienie, że jakiekolwiek Promocje stosują się do wszelkich mających zastosowanie praw, zobowiązań i ograniczeń; (2) Będziesz klasyfikowany jako promotor swojej Promocji w stosownej jurysdykcji (lub jurysdykcjach) i ponosisz wyłączną odpowiedzialność za wszelkie aspekty i wydatki związane z Twoją Promocją, w tym, bez ograniczeń, z przeprowadzeniem, zarządzaniem i obsługą Promocji; sporządzeniem i opublikowaniem wszelkich oficjalnych zasad; wybraniem zwycięzców; wręczeniem nagród; oraz uzyskaniem wszelkich niezbędnych zezwoleń i zatwierdzeń stron trzecich, w tym, bez ograniczeń, wypełnieniem wszelkich niezbędnych rejestracji i zobowiązań. Twitch ma prawo do usunięcia Twojej Promocji z usług Twitcha, jeśli Twitch ma uzasadnione powody uważać, że Twoja Promocja jest niezgodna z warunkami korzystania z usług lub obowiązującym prawem; (3) Twitch nie ponosi odpowiedzialności, nie zatwierdza, ani nie wspiera żadnych takich Promocji. Nie możesz wskazać, że Twitch jest sponsorem lub współsponsorem Promocji; oraz (4) Podczas promowania, administrowania lub przeprowadzania Promocji wyświetlisz lub przeczytasz następujące oświadczenie: „To jest promocja autorstwa [Twoje imię]. Twitch nie sponsoruje, ani nie zatwierdza tej promocji i nie odpowiada za nią”.
e. Adnotacje/referencje

Zgadzasz się, by Twoja zawartość podlegała wydanym przez Federalną Komisję Handlu („FKH”) wytycznym dotyczącym wykorzystywania referencji i adnotacji w reklamie, przewodnikowi dotyczącemu udzielania informacji na temat spółek opublikowanego przez FKH, wytycznym dotyczącym rodzimych reklamodawców opublikowanym przez FKH oraz wszelkim innym wymaganym przez obowiązujące prawo wytycznym wydawanym przez FKH okresowo (określanych jako „wytyczne FKH“) oraz dotyczącym reklam. Na przykład jeśli pobierasz zapłatę lub otrzymujesz darmowe produkty w zamian za omawianie lub promowanie produktu lub usługi za pośrednictwem usług Twitcha albo jeśli jesteś pracownikiem firmy i decydujesz się omawiać lub promować produkty lub usługi tej firmy za pośrednictwem usług Twitcha, wyrażasz zgodę na stosowanie się do wymogów wytycznych FKH dotyczących udzielania informacji na temat takich relacji. Ty (nie Twitch) ponosisz wyłączną odpowiedzialność za wszelkie adnotacje/referencje, których dokonujesz w odniesieniu do dowolnego produktu lub usługi za pośrednictwem usług Twitcha.
f. Aktywność polityczna

Z zastrzeżeniem niniejszych Warunków korzystania z usług i Wytycznych dotyczących społeczności możesz dzielić się opiniami politycznymi, uczestniczyć w działalności politycznej, zamieszczać odnośniki do oficjalnej strony internetowej komitetu politycznego, w tym strony poświęconej udziałowi w komitecie politycznym, oraz namawiać widzów do bezpośredniego udziału w pracach komitetu politycznego. Zgadzasz się jednak, że podejmujesz te działania wyłącznie w swoim własnym imieniu. Ponadto, biorąc udział w tych działaniach, oświadczasz i gwarantujesz, że posiadasz uprawnienia do udziału w nich zgodnie z obowiązującym prawem i że dokonując tego, będziesz przestrzegać wszystkich odpowiednich przepisów ustawowych i wykonawczych.

Zgadzasz się nie zabiegać o użycie ani nie używać jakiegokolwiek narzędzia spieniężania Twitcha (np. Bitsów lub subskrypcji) w celu wniesienia udziału dla kandydata, komitetu kandydata, komitetu działania politycznego, komisji wyborczej lub innego komitetu kampanii, lub w celu wpłynięcia w inny sposób na jakiekolwiek wybory. Kandydaci na urząd polityczny nie mogą korzystać z narzędzi spieniężania Twitcha na swoich kanałach.
9. Działania zabronione

WYRAŻASZ ZGODĘ, ABY NIE naruszać jakiegokolwiek prawa, umowy, własności intelektualnej lub innych praw stron trzecich, ani nie dopuszczać się czynów niedozwolonych oraz potwierdzasz, że ponosisz wyłączną odpowiedzialność za swoje działania, gdy korzystasz z usług Twitcha.

Zgadzasz się, że będziesz stosować się do niniejszych warunków korzystania z usług i wytycznych dotyczących społeczności Twitcha oraz nie będziesz:

i. tworzyć, przesyłać, transmitować, rozpowszechniać ani przechowywać żadnej zawartości, która jest nieprawdziwa, nielegalna, naruszająca prawo, zniesławiająca, obsceniczna, pornograficzna, naruszająca prawo prywatności lub prawo do wizerunku, napastująca, stanowiąca groźbę, nieodpowiednia, wywołująca gniew lub w inny sposób niewłaściwa;

ii. podawać się za jakąkolwiek osobę lub podmiot, fałszywie zapewniać o powiązaniu z jakąkolwiek osobą lub podmiotem, ani korzystać z kont usług Twitcha innych osób bez zezwolenia, fałszować podpisu cyfrowego innej osoby, podawać fałszywych informacji na temat źródła, tożsamości lub zawartości informacji przekazywanych za pośrednictwem usług Twitcha, ani podejmować jakiegokolwiek innego, podobnego, oszukańczego działania;

iii. wysyłać wiadomości-śmieci lub spamu użytkownikom usług Twitcha, w tym, bez ograniczeń, niechcianych reklam, materiałów promocyjnych lub innego materiału o charakterze nagabywania, wysyłać masowo reklam komercyjnych, łańcuszków pocztowych, ogłoszeń informacyjnych, próśb o wsparcie organizacji charytatywnych, próśb o podpis na petycji oraz wszelkich działań powiązanych z promocjami (takimi jak loterie i konkursy) oraz innych, podobnych działań;

iv. pozyskiwać lub gromadzić adresów e-mail, ani zbierać innych danych kontaktowych pozostałych użytkowników w usługach Twitcha;

v. zniesławiać, napastować, wykorzystywać, grozić lub oszukiwać użytkowników usług Twitcha, ani gromadzić lub podejmować prób gromadzenia danych osobowych użytkowników lub stron trzecich bez ich zgody;

vi. usuwać, obchodzić, wyłączać, uszkadzać lub w inny sposób zakłócać związanych z (a) bezpieczeństwem funkcji usług Twitcha lub zawartości użytkownika, (b) funkcji, które zapobiegają lub ograniczają wykorzystywanie lub kopiowanie wszelkiej zawartości dostępnej za pośrednictwem usług Twitcha, (c) funkcji, które narzucają ograniczenia wykorzystywania usług Twitcha lub zawartości użytkownika, ani (d) usuwać uwag o prawach autorskich lub innych prawach własności w usługach Twitcha lub zawartości użytkownika;

vii. przeprowadzać inżynierii wstecznej, dekompilować, deasemblować, ani w inny sposób próbować odkryć kodu źródłowego usług Twitcha lub ich dowolnej części, z wyjątkiem i tylko w takim zakresie, który jest wyraźnie dozwolony przez prawo Twojego miejsca zamieszkania;

viii. modyfikować, dostosowywać, tłumaczyć, ani tworzyć dzieł pochodnych opartych na usługach Twitcha lub ich dowolnej części, z wyjątkiem i tylko w takim zakresie takiego działania, który jest wyraźnie dozwolony przez mające zastosowanie prawo niezależnie od tego ograniczenia;

ix. uszkadzać lub zakłócać prowadzenia usług Twitcha, ani zaburzać dowolnemu użytkownikowi czerpania z nich zadowolenia, w jakikolwiek sposób, włącznie z przesyłaniem lub rozpowszechnianiem w inny sposób wirusów, oprogramowania reklamowego i śledzącego, robaków internetowych lub innego złośliwego kodu;

x. przekazywać e-maili z serwerów mailowych trzeciej strony bez zezwolenia tej trzeciej strony;

xi. korzystać z jakiejkolwiek strony internetowej, serwera, aplikacji lub innych posiadanych zasobów komputerowych używanych i/lub licencjonowanych przez Twitcha, w tym, bez ograniczeń, usług Twitcha, za pomocą jakiegokolwiek robota, pająka, scrapera, crawlera lub innych zautomatyzowanych środków dowolnego przeznaczenia, ani omijać jakichkolwiek środków, których może używać Twitch w celu blokowania lub ograniczania dostępu do dowolnej strony internetowej, serwera, aplikacji lub innych posiadanych zasobów komputerowych używanych i/lub licencjonowanych przez Twitcha, w tym, bez ograniczeń, usług Twitcha;

xii. manipulować identyfikatorami w celu maskowania pochodzenia jakiejkolwiek zawartości użytkownika przekazywanej za pośrednictwem usług Twitcha;

xiii. zakłócać lub przeszkadzać w działaniu usług Twitcha lub serwerów lub sieci połączonych z usługami Twitcha, ani sprzeciwiać się jakimkolwiek wymaganiom, procedurom, zasadom lub przepisom sieci połączonym z usługami Twitcha; wykorzystywać usług Twitcha w jakikolwiek sposób, który mógłby zakłócać lub przeszkadzać, wpływać negatywnie lub uniemożliwiać innym użytkownikom czerpanie pełnego zadowolenia z usług Twitcha albo który mógłby w jakikolwiek sposób uszkodzić, wyłączyć, przeciążyć lub zaburzyć funkcjonowanie usług Twitcha;

xiv. używać lub podejmować prób użycia konta innego użytkownika bez upoważnienia tego użytkownika i Twitcha;

xv. próbować obchodzić jakichkolwiek technik filtrowania zawartości, które stosujemy, ani próbować uzyskać dostępu do jakichkolwiek usług lub obszarów usług Twitcha, do których nie masz upoważnionego dostępu;

xvi. próbować wskazywać w jakikolwiek sposób, bez naszego uprzedniego zezwolenia udzielonego na piśmie, że jesteś nami powiązany albo że promujemy Ciebie lub jakiekolwiek produkty lub usługi w jakimkolwiek celu; oraz

xvii. wykorzystywać usług Twitcha do jakichkolwiek celów nielegalnych lub z naruszeniem jakichkolwiek praw lub przepisów lokalnych, stanowych, krajowych lub międzynarodowych, w tym, bez ograniczeń, praw własności intelektualnej i innych praw własności, ochrony danych i prywatności.

W zakresie dozwolonym przez obowiązujące prawo Twitch nie ponosi odpowiedzialności i nie przyjmuje żadnych zobowiązań w odniesieniu do jakiejkolwiek zawartości użytkownika lub jakichkolwiek poniesionych strat lub zniszczeń oraz Twitch nie odpowiada za jakiekolwiek omyłki, zniesławienia, oszczerstwa, pomówienia, przeoczenia, kłamstwa, obsceniczność, pornografię lub wulgaryzmy, z którymi możesz się spotkać, korzystając z usług Twitcha. Korzystasz z usług Twitcha na własne ryzyko. Dodatkowo niniejsze zasady nie powodują prawa do powstania jakichkolwiek osobistych roszczeń ze strony dowolnej strony trzeciej, ani jakichkolwiek uzasadnionych oczekiwań, że usługi Twitcha nie będą zawierać żadnej zawartości zakazanej przez te zasady.

Twitch nie odpowiada za żadne stwierdzenia lub oświadczenia objęte zawartością użytkownika. Twitch nie promuje żadnej zawartości użytkownika, ani wyrażonych w niej opinii, rekomendacji lub porad oraz Twitch wyraźnie zrzeka się wszelkiej odpowiedzialności w powiązaniu z zawartością użytkownika. W maksymalnym zakresie dozwolonym przez obowiązujące prawo Twitch zastrzega sobie prawo do usuwania, monitorowania lub edytowania jakiejkolwiek zawartości użytkownika publikowanej lub przechowywanej w usługach Twitcha w dowolnym czasie i z dowolnego powodu, włącznie z przypadkami, w których taka zawartość użytkownika narusza niniejsze warunki korzystania z usług lub obowiązujące prawo, a Ty ponosisz wyłączną odpowiedzialność za tworzenie kopii zapasowych i wymianę wszelkiej zawartości użytkownika, którą publikujesz lub przechowujesz w usługach Twitcha, wyłącznie swoim kosztem. Jakiekolwiek wykorzystanie usług Twitcha z naruszeniem powyższego stanowi naruszenie niniejszych warunków korzystania z usług i może skutkować, między innymi, wypowiedzeniem lub zawieszeniem Twoich praw do korzystania z usług Twitcha.

W przypadku mieszkańców Republiki Korei, z wyjątkiem przypadku, gdy Twitch ma rozsądne podstawy uważać, że powiadomienie jest prawnie zabronione (na przykład gdy powiadomienie to (i) narusza obowiązujące przepisy ustawowe, wykonawcze lub polecenia organów regulacyjnych lub (ii) narusza trwające dochodzenie prowadzone przez organ regulacyjny) lub że jakiekolwiek zawiadomienie może wyrządzić szkodę Tobie, stronom trzecim, Twitchowi i/lub jego podmiotom stowarzyszonym (na przykład, gdy przekazanie zawiadomienia szkodzi bezpieczeństwu usług Twitcha), Twitch niezwłocznie powiadomi, z jakiego powodu został podjęty odpowiedni krok.
10. Przestrzeganie prawa autorskiego

Twitch szanuje prawa intelektualne innych i przestrzega wymagań, które określa ustawa Digital Millennium Copyright Act („DMCA”) i wszelkie inne obowiązujące prawa. Jeśli jesteś właścicielem prawa autorskiego lub jego agentem i uważasz, że zawartość opublikowana w usługach Twitcha narusza Twoje prawa autorskie, wyślij powiadomienie, postępując według naszych wskazówek DMCA, które zawierają dalsze informacje na temat naszych zasad, opisują, co należy załączyć w powiadomieniu i dokąd je wysłać.
11. Znaki towarowe

TWITCH, the Twitch logos, and any other product or service name, logo, or slogan used by Twitch, and the look and feel of the Twitch Services, including all page headers, custom graphics, button icons, and scripts, are trademarks or trade dress of Twitch, and may not be used in whole or in part in connection with any product or service that is not Twitch’s, in any manner that is likely to cause confusion among customers, or in any manner that disparages or discredits Twitch, without our prior written permission. Any use of these trademarks must be in accordance with the Twitch Trademark Guidelines.

Wszelkie inne znaki towarowe, do których odniesienia pojawiają się w usługach Twitcha, są własnością odpowiednich właścicieli. Odniesienia w usługach Twitcha do jakichkolwiek produktów, usług, procesów lub innych informacji z użyciem nazwy handlowej, znaku towarowego, wytwórcy, dostawcy lub innych nie stanowią, ani nie oznaczają ich promowania, sponsorowania czy rekomendowania przez nas, ani nie oznaczają jakiegokolwiek innego powiązania.
12. Zawartość stron trzecich

W uzupełnieniu zawartości użytkownika Twitch może udostępniać inną zawartość stron trzecich w usługach Twitcha (zbiorczo określane jako „zawartość stron trzecich”). Twitch nie kontroluje, ani nie promuje żadnej zawartości stron trzecich, ani nie wysuwa żadnych oświadczeń czy zapewnień jakiegokolwiek rodzaju dotyczących zawartości stron trzecich, w tym, bez ograniczeń, dotyczących jej dokładności lub kompletności. Należy pamiętać, że nie tworzymy, nie aktualizujemy, ani nie monitorujemy zawartości stron trzecich. W związku z tym nie jesteśmy odpowiedzialni za jakąkolwiek zawartość stron trzecich w usługach Twitcha.

Odpowiadasz za podjęcie decyzji, czy chcesz uzyskać dostęp lub używać stron internetowych stron trzecich lub aplikacji, do których odnośniki znajdują się w usługach Twitcha (określane jako „strony odsyłające”). Twitch nie kontroluje, ani nie promuje jakichkolwiek takich stron odsyłających, ani informacji, materiałów, produktów lub usług zawartych na nich lub dostępnych za pośrednictwem stron odsyłających oraz nie wysuwa żadnych oświadczeń czy zapewnień jakiegokolwiek rodzaju w odniesieniu do stron odsyłających. Dodatkowo Twoja korespondencja lub utrzymywane kontakty biznesowe z reklamodawcami lub udział w ich promocjach, które można znaleźć w usługach Twitcha lub za ich pośrednictwem, odbywają się wyłącznie pomiędzy Tobą i takimi reklamodawcami. Uzyskujesz dostęp i korzystasz ze stron odsyłających, włącznie z informacjami, materiałami, produktami i usługami na stronach odsyłających lub dostępnych za ich pośrednictwem, wyłącznie na własne ryzyko.
13. Przesyłanie pomysłów

Przesyłając pomysły, sugestie, dokumenty i/lub propozycje (określane jako „zgłoszenia”) do Twitcha lub jego pracowników, przyjmujesz do wiadomości i zgadzasz się, że Twitch uzyskuje prawo do wykorzystywania lub ujawniania takich zgłoszeń w dowolnym celu i w dowolny sposób bez zapewnienia Tobie wynagrodzenia lub przyznania Twojego autorstwa.
14. Wypowiedzenie

W maksymalnym zakresie dozwolonym przez obowiązujące prawo Twitch zastrzega sobie prawo, aby bez powiadomienia i wyłącznie wedle naszego uznania wypowiedzieć udzieloną Tobie licencję na korzystanie z usług Twitcha (włącznie z wysyłaniem zawartości użytkownika) oraz zablokować lub uniemożliwić Ci w przyszłości dostęp i korzystanie z usług Twitcha, włącznie z przypadkami, w których mamy rozsądne powody uważać, że: (a) sposób, w jaki korzystasz z usług Twitcha narusza niniejsze warunki korzystania z usług lub obowiązujące prawo; (b) korzystasz z usług Twitcha oszukańczo lub ich nadużywasz; albo (c) nie jesteśmy w stanie dalej dostarczać Ci usług Twitcha z przyczyn technicznych lub uzasadnionych powodów biznesowych. Nasze prawo do wypowiedzenia licencji obejmuje możliwość wypowiedzenia lub zawieszenia Twojego dostępu do jakichkolwiek zakupionych produktów lub usług, włącznie z dowolnymi subskrypcjami i kontami Prime Gaming lub Turbo. W maksymalnym zakresie dozwolonym przez obowiązujące prawo Twoim jedynym środkiem zaradczym w przypadku jakiegokolwiek niezadowolenia z (i) usług Twitcha, (ii) jakichkolwiek postanowień niniejszych warunków korzystania z usług, (iii) jakichkolwiek zasad lub stosowanych przez Twitcha metod prowadzenia usług Twitcha lub (iv) jakiejkolwiek zawartości lub informacji przekazywanych za pośrednictwem usług Twitcha, jest zamknięcie swojego konta i zaprzestanie korzystania z jakichkolwiek części lub całości usług Twitcha.

W przypadku mieszkańców Republiki Korei, z wyjątkiem przypadku, gdy Twitch ma rozsądne podstawy uważać, że powiadomienie jest prawnie zabronione (na przykład gdy powiadomienie to (i) narusza obowiązujące przepisy ustawowe, wykonawcze lub polecenia organów regulacyjnych lub (ii) narusza trwające dochodzenie prowadzone przez organ regulacyjny) lub że jakiekolwiek zawiadomienie może wyrządzić szkodę Tobie, stronom trzecim, Twitchowi i/lub jego podmiotom stowarzyszonym (na przykład, gdy przekazanie zawiadomienia szkodzi bezpieczeństwu usług Twitcha), Twitch niezwłocznie powiadomi, z jakiego powodu został podjęty odpowiedni krok.
15. Spory

a. Indemnizacja

W maksymalnym zakresie dozwolonym przez obowiązujące prawo zgadzasz się zabezpieczać, bronić i chronić Twitcha, jego przedsiębiorstw powiązanych, kontrahentów, pracowników, reprezentantów, dyrektorów, agentów, dostawców zewnętrznych, licencjodawców i partnerów (indywidualnie i zbiorczo określanych jako „podmioty Twitcha” przed wszelkimi roszczeniami, stratami, zniszczeniami, żądaniami, wydatkami, kosztami i odpowiedzialnością, włącznie z opłatami prawnymi i wydatkami, wynikłymi lub powiązanymi z wykorzystywania lub niewłaściwego wykorzystywania usług Twitcha, jakiejkolwiek zawartości użytkownika, którą publikujesz, przechowujesz lub w inny sposób przekazujesz w usługach Twitcha lub za ich pośrednictwem, naruszenia przez Ciebie praw dowolnej strony trzeciej, jakiegokolwiek naruszenia przez Ciebie niniejszych warunków korzystania z usług lub jakiegokolwiek złamania dokonanych przez ciebie oświadczeń, zapewnień i zobowiązań. Wyrażasz zgodę, aby niezwłocznie powiadamiać podmioty Twitcha o wszelkich roszczeniach stron trzecich, a Twitch zastrzega sobie prawo, aby na Twój koszt podjąć samodzielną obronę i przejąć wyłączną kontrolę nad wszelkimi sprawami, w przypadku których jesteś zobowiązany do indemnizacji Twitcha oraz zgadzasz się współpracować z prowadzoną przez Twitcha obroną tych roszczeń. Twitch dołoży rozsądnych starań, aby powiadomić Cię o wszelkich takich roszczeniach, działaniach lub postępowaniach po otrzymaniu informacji o nich.

b. Zastrzeżenia; brak gwarancji

W MAKSYMALNYM ZAKRESIE DOPUSZCZALNYM PRZEZ PRAWO: (A) USŁUGI TWITCHA I OBJĘTA NIMI ZAWARTOŚĆ ORAZ MATERIAŁY UDOSTĘPNIANE SĄ W STANIE „TAKIM, JAKIM SĄ” BEZ JAKICHKOLWIEK GWARANCJI WYRAŹNYCH LUB DOROZUMIANYCH, POZA PRZYPADKAMI WYRAŹNIE OKREŚLONYMI PRZEZ TWITCHA NA PIŚMIE; (B) PODMIOTY TWITCHA ZRZEKAJĄ SIĘ WSZELKICH INNYCH GWARANCJI, STATUTOWYCH, WYRAŹNYCH LUB DOMNIEMANYCH, W TYM, BEZ OGRANICZEŃ, DOROZUMIANYCH GWARANCJI CO DO PRZYDATNOŚCI HANDLOWEJ DO OKREŚLONEGO CELU, TYTUŁU I ZAKAZU NARUSZENIA USŁUG TWITCHA, WŁĄCZNIE Z OBJĘTYMI NIMI WSZELKIMI INFORMACJAMI, ZAWARTOŚCIĄ LUB MATERIAŁAMI; (C) TWITCH NIE OŚWIADCZA, ANI NIE ZAPEWNIA, ŻE ZAWARTOŚĆ LUB MATERIAŁY W USŁUGACH TWITCHA SĄ DOKŁADNE, KOMPLETNE, WIARYGODNE, AKTUALNE LUB WOLNE OD BŁĘDÓW; (D) TWITCH NIE ODPOWIADA ZA BŁĘDY TYPOGRAFICZNE LUB PRZEOCZENIA W TEKŚCIE LUB NA FOTOGRAFIACH; ORAZ (E) CHOCIAŻ TWITCH DOKŁADA STARAŃ, ABY ZAPEWNIĆ BEZPIECZNY DOSTĘP I KORZYSTANIE Z USŁUG TWITCHA, TWITCH NIE MOŻE I NIE OŚWIADCZA, ANI NIE ZAPEWNIA, ŻE USŁUGI TWITCHA LUB NASZ SERWER (LUB SERWERY) SĄ WOLNE OD WIRUSÓW LUB INNYCH SZKODLIWYCH ELEMENTÓW, A ZATEM ZALECAMY UŻYWANIE UZNANEGO PRZEZ BRANŻĘ OPROGRAMOWANIA DO WYKRYWANIA I USUWANIA WIRUSÓW W DOWOLNYCH POBIERANYCH PLIKACH. ŻADNE PORADY ANI INFORMACJE, CZY TO W POSTACI USTNEJ, CZY PISEMNEJ, UZYSKANE PRZEZ CIEBIE OD TWITCHA LUB ZA POŚREDNICTWEM USŁUG TWITCHA NIE STANOWIĄ ŻADNEJ GWARANCJI, KTÓRA NIE ZOSTAŁA WYRAŹNIE OKREŚLONA W NINIEJSZEJ UMOWIE.

c. Ograniczenie odpowiedzialności

i. Ograniczenie odpowiedzialności

W MAKSYMALNYM ZAKRESIE DOPUSZCZALNYM PRZEZ PRAWO: (A) W ŻADNYM WYPADKU TWITCH LUB PODMIOTY TWITCHA NIE PONOSZĄ JAKIEJKOLWIEK ODPOWIEDZIALNOŚCI ZA WSZELKIE BEZPOŚREDNIE, SZCZEGÓLNE, PRZYPADKOWE, WYNIKOWE LUB POŚREDNIE SZKODY, ANI JAKIEKOLWIEK INNE SZKODY DOWOLNEGO RODZAJU, W TYM, BEZ OGRANICZEŃ, UTRATĘ MOŻLIWOŚCI KORZYSTANIA, UTRATĘ DANYCH LUB ZYSKÓW, ZARÓWNO W RAMACH POWÓDZTWA O NIEDOTRZYMANIE UMOWY, JAK I DELIKTU, (W TYM, BEZ OGRANICZEŃ, ZANIEDBANIA) LUB INNYCH WYNIKŁYCH LUB W JAKIKOLWIEK INNY SPOSÓB POWIĄZANYCH Z WYKORZYSTYWANIEM LUB NIEMOŻNOŚCIĄ WYKORZYSTYWANIA USŁUG TWITCHA, ZAWARTOŚCI LUB MATERIAŁÓW, W TYM, BEZ OGRANICZEŃ, JAKICHKOLWIEK STRAT SPOWODOWANYCH LUB WYNIKŁYCH NA SKUTEK JAKICHKOLWIEK INFORMACJI UZYSKANYCH OD TWITCHA ALBO WYNIKŁYCH Z OMYŁEK, PRZEOCZEŃ, ZAKŁÓCEŃ, USUNIĘCIA PLIKÓW LUB E-MAILI, BŁĘDÓW, DEFEKTÓW, WIRUSÓW, OPÓŹNIEŃ DZIAŁANIA LUB TRANSMISJI ALBO JAKIEGOKOLWIEK ZAKŁÓCENIA FUNKCJONOWANIA, TAKŻE WYNIKŁYCH NA SKUTEK DZIAŁANIA SIŁY WYŻSZEJ, ZAKŁÓCENIA KOMUNIKACJI, KRADZIEŻY, ZNISZCZENIA LUB NIEUPOWAŻNIONEGO DOSTĘPU DO ZAPISÓW, PROGRAMÓW LUB USŁUG TWITCHA; ORAZ (B) W ŻADNYM PRZYPADKU PRAWNA ODPOWIEDZIALNOŚĆ ZBIOROWA TWITCHA, NIEZALEŻNIE OD WARUNKÓW KONTRAKTU, DELIKTU (WŁĄCZNIE Z ZANIEDBANIEM CZYNNYM, BIERNYM LUB PRZYPISANYM), ODPOWIEDZIALNOŚĆ PRAWNA ZA PRODUKTY, ODPOWIEDZIALNOŚĆ CAŁKOWITA LUB NA PODSTAWIE INNEJ TEORII WYNIKAJĄCEJ LUB POWIĄZANEJ Z WYKORZYSTYWANIEM LUB NIEMOŻNOŚCIĄ WYKORZYSTYWANIA USŁUG TWITCHA NIE MOŻE PRZEKROCZYĆ KWOTY OPŁACONEJ PRZEZ CIEBIE, O ILE TAKA KWOTA WYSTĄPI, Z TYTUŁU UZYSKANIA DOSTĘPU DO USŁUG TWITCHA W OKRESIE DWUNASTU (12) MIESIĘCY POPRZEDZAJĄCYM DATĘ ROSZCZENIA ALBO KWOTY STU DOLARÓW, W ZALEŻNOŚCI OD TEGO, KTÓRA KWOTA JEST WYŻSZA. W ZAKRESIE, W KTÓRYM OBOWIĄZUJĄCE PRAWO ZAKAZUJE OGRANICZENIA TAKIEJ ODPOWIEDZIALNOŚCI, TWITCH OGRANICZA ODPOWIEDZIALNOŚĆ W PEŁNYM ZAKRESIE DOZWOLONYM PRZEZ OBOWIĄZUJĄCE PRAWO.

ii. Strony odsyłające

PONADTO NINIEJSZE OGRANICZENIA ODPOWIEDZIALNOŚCI MAJĄ ZASTOSOWANIE W ODNIESIENIU DO STRAT PONIESIONYCH PRZEZ CIEBIE Z POWODU JAKICHKOLWIEK PRODUKTÓW LUB USŁUG SPRZEDAWANYCH LUB UDOSTĘPNIANYCH NA DOWOLNYCH STRONACH ODSYŁAJĄCYCH LUB W INNY SPOSÓB SPOWODOWANYCH PRZEZ STRONY TRZECIE INNE NIŻ TWITCH I UZYSKANYCH W USŁUGACH TWITCHA LUB ZA ICH POŚREDNICTWEM ALBO UZYSKANYCH ZA POŚREDNICTWEM JAKICHKOLWIEK STRON ODSYŁAJĄCYCH.

iii. Podstawa transakcji

PRZYJMUJESZ DO WIADOMOŚCI I ZGADZASZ SIĘ, ŻE TWITCH OFEROWAŁ USŁUGI TWITCHA, ZAWARTOŚĆ UŻYTKOWNIKA, MATERIAŁY I INNĄ ZAWARTOŚĆ ORAZ INFORMACJE, USTALIŁ ICH CENY I PODJĄŁ ZOBOWIĄZANIA NINIEJSZYCH WARUNKÓW KORZYSTANIA Z USŁUG W OPARCIU O OGRANICZENIA GWARANCJI I ODPOWIEDZIALNOŚCI PRZEDSTAWIONE W NINIEJSZYCH WARUNKACH, ŻE OGRANICZENIA GWARANCJI I ODPOWIEDZIALNOŚCI PRZEDSTAWIONE W NINIEJSZYCH WARUNKACH ODZWIERCIEDLAJĄ ROZSĄDNY I SPRAWIEDLIWY PODZIAŁ RYZYKA MIĘDZY TOBĄ A TWITCHEM, ORAZ ŻE TE OGRANICZENIA GWARANCJI I ODPOWIEDZIALNOŚCI OKREŚLONE W NINIEJSZYCH WARUNKACH STANOWIĄ ZASADNICZĄ PODSTAWĘ TRANSAKCJI MIĘDZY TOBĄ A TWITCHEM. BEZ TYCH OGRANICZEŃ TWITCH NIE MIAŁBY MOŻLIWOŚCI ZAPEWNIANIA USŁUG TWITCHA NA ROZSĄDNEJ EKONOMICZNIE PODSTAWIE.

d. Właściwe prawo i właściwość terytorialna

(i) W maksymalnym zakresie dozwolonym przez obowiązujące prawo ty i Twitch zgadzacie się, że jeśli jesteś organizacją subskrybującą lub konsumentem zamieszkałym w jurysdykcji innej niż wskazana poniżej, (ii) zastosowanie ma następujące prawo właściwe i procedury arbitrażu:

PRZECZYTAJ PONIŻSZY AKAPIT UWAŻNIE, PONIEWAŻ WYMAGA OD CIEBIE ZGODY NA PODJĘCIE ARBITRAŻU W PRZYPADKU SPORU Z TWITCHEM I OGRANICZA SPOSÓB, W JAKI MOŻESZ DOCHODZIĆ ODSZKODOWAŃ OD TWITCHA.

Ty i Twitch wyrażacie zgodę, aby rozstrzygać na drodze arbitrażu jakiekolwiek kwestie sporne wynikłe z niniejszych warunków korzystania z usług lub Twojego korzystania z usług Twitcha, z takim wyjątkiem, że Ty i Twitch nie jesteście zobligowani do rozstrzygania na drodze arbitrażu jakichkolwiek kwestii spornych, w których dowolna strona żąda sprawiedliwego zadośćuczynienia za zarzucane nieupoważnione wykorzystanie praw autorskich, znaków towarowych, nazw towarowych, logotypów, tajemnic handlowych lub patentów. ARBITRAŻ UNIEMOŻLIWIA ZŁOŻENIE POZWU W SĄDZIE LUB PROWADZENIE ROZPRAWY Z UDZIAŁEM PRZYSIĘGŁYCH. Ty i Twitch wyrażacie zgodę, aby powiadomić siebie nawzajem na piśmie o jakimkolwiek sporze w okresie trzydziestu (30) dni od jego wyniknięcia. Powiadomienie do Twitcha należy wysłać na adres: Twitch Interactive, Inc., Attn: Legal, 350 Bush Street, 2nd Floor, San Francisco, CA 94104, Stany Zjednoczone. Ponadto Ty i Twitch wyrażacie zgodę, aby: dołożyć starań w celu nieformalnego rozwiązania sporu przed złożeniem jakiegokolwiek wniosku o arbitraż; ten arbitraż odbył się w Santa Clara County, w Kalifornii; ten arbitraż był prowadzony poufnie przez jednego arbitra w zgodzie z zasadami organizacji JAMS; stanowe lub federalne sądy w Santa Clara County, w Kalifornii miały jurysdykcję wyłączną nad wszelkimi apelacjami orzeczenia arbitrażowego oraz jakiegokolwiek pozwu między stronami niestanowiącego przedmiotu postępowania arbitrażowego. Poza omówionymi niżej pozwami zbiorowymi i środkami zaradczymi rozjemca ma prawo do zastosowania dowolnego środka zaradczego, który w innym przypadku byłby dostępny na drodze sądowej. Wszelkie spory między stronami będą podlegały niniejszej Umowie i prawom Stanu Kalifornii oraz mającym zastosowanie prawom Stanów Zjednoczonych, bez wpływu jakichkolwiek zasad dotyczących kolizji praw, które mogą dopuszczać zastosowanie prawa innej jurysdykcji. Niezależnie od tego, czy spór został skierowany do arbitrażu, czy do sądu, Ty i Twitch nie wniesiecie przeciwko sobie pozwu zbiorowego, arbitrażu zbiorowego lub innego powództwa zbiorowego.

(ii) Jeśli jesteś mieszkańcem jakiejkolwiek jurysdykcji, w której stwierdzono, że postanowienie powyższego punktu jest niewykonalne, wszelkie spory, roszczenia lub przyczyny działań wynikające z niniejszych Warunków korzystania z usług lub z nimi związane będą regulowane przez i interpretowane zgodnie z prawem obowiązującym w Twoim miejscu zamieszkania i będą rozstrzygane przez sądy cywilne właściwie w Twoim miejscu zamieszkania.

e. Roszczenia

TY I TWITCH WYRAŻACIE ZGODĘ, ŻE WSZELKIE PODSTAWY ROSZCZENIA WYNIKAJĄCE Z USŁUG TWITCHA LUB Z NIMI POWIĄZANE POWINNY ZOSTAĆ WNIESIONE W CIĄGU JEDNEGO (1) ROKU PO WYNIKNIĘCIU DANEJ PODSTAWY ROSZCZEŃ. W INNYM PRZYPADKU TAKA PODSTAWA ROSZCZEŃ ULEGA PRZEDAWNIENIU.
16. Różne
a. Uchylenie.

Jeśli nie wykonamy lub nie wyegzekwujemy jakiegokolwiek prawa lub postanowienia niniejszych warunków korzystania z usług, nie będzie to stanowiło uchylenia takiego prawa lub postanowienia. Jakiekolwiek uchylenie dowolnego postanowienia niniejszych warunków korzystania z usług wejdzie w życie tylko po stwierdzeniu na piśmie i podpisaniu przez odpowiednią stronę.
b. Rozdzielność postanowień

Jeśli jakiekolwiek postanowienie niniejszych warunków korzystania z usług zostanie uznane za niezgodne z prawem, bezskuteczne lub z jakiegokolwiek powodu niewykonalne, wówczas takie postanowienie zostanie ograniczone lub wyeliminowane z niniejszych warunków korzystania z usług w najmniejszym niezbędnym zakresie i nie będzie mieć wpływu na ważność ani wykonalność wszelkich pozostałych postanowień.
c. Cesja

Niniejsze warunki korzystania z usług, a także wszelkie prawa i licencje udzielone na mocy niniejszej umowy nie mogą być przenoszone ani cedowane przez Ciebie, ale mogą być bez ograniczeń przenoszone przez Twitcha. Wszelkie próby cesji, które są sprzeczne z niniejszymi warunkami korzystania z usług, będą bezskuteczne.
d. Pozostanie w mocy

Po wygaśnięciu niniejszych warunków korzystania z usług dowolne ich postanowienie, które ze swojej natury lub na mocy wyraźnie określonych postanowień powinno pozostać w mocy, pozostanie w mocy po takim wygaśnięciu lub wypowiedzeniu, w tym, bez ograniczeń, dotyczy to punktów 7, 8, 11, 12 i 15-17.
e. Całość Umowy

Warunki korzystania z usług wraz z zasadami sprzedaży i wytycznymi dotyczącymi społeczności stanowią całość umowy zawieranej między Tobą a Twitchem w związku z przedmiotem niniejszego dokumentu i nie powinny być modyfikowane w inny sposób niż na piśmie opatrzonym podpisem przez uprawnionych reprezentantów obu stron albo na skutek zmiany niniejszych warunków korzystania z usług wprowadzonych przez Twitcha, jak opisano w punkcie 6 powyżej.
17. Wnioski o informacje i jak składać wezwania do ich ujawnienia

Wszelkie wnioski o udostępnienie informacji lub dokumentów powiązanych z potencjalnymi, przewidywanymi lub bieżącymi postępowaniami prawnymi, dochodzeniami lub sporami muszą być wnoszone z użyciem procesu prawnego odpowiedniego poziomu i muszą być prawidłowo doręczone Twitchowi za pośrednictwem firmy Corporation Service Company (CSC), zarejestrowanego krajowego agenta Twitcha. Poniżej podajemy kalifornijski adres CSC (biuro CSC w Twojej jurysdykcji możesz znaleźć na stronie internetowej Sekretarza Stanu):

Twitch Interactive, Inc.
c/o Corporation Service Company
2710 Gateway Oaks Drive, Suite 150N
Sacramento CA 95833, Stany Zjednoczone.

Uwaga: Twitch nie przyjmuje wniosków o udostępnienie informacji lub dokumentów lub doręczeń pism procesowych za pośrednictwem e-mailu lub faksu i nie będzie odpowiadać na takie wnioski. Wszelkie wnioski muszą zawierać informacje, które mogą pomóc nam zidentyfikować odpowiednie zapisy (szczególnie, jakiej dotyczą usługi Twitcha, np. www.twitch.tv, oraz jakiej dotyczą nazwy użytkownika, np. nazwy użytkownika Twitcha: http://www.twitch.tv/username), jakie konkretnie informacje są żądane i jaki mają związek ze sprawdzanym przez Ciebie zagadnieniem. Prosimy także pamiętać, że ograniczenie swojego wniosku do znaczących zapisów (np. pochodzących z ograniczonego okresu) zapewni skuteczniejsze przetworzenie wniosku.

Usługi Twitcha oferowane są przez firmę Twitch Interactive, Inc. zlokalizowaną pod adresem: 350 Bush Street, 2nd Floor, San Francisco, CA 94104, Stany Zjednoczone. E-mail: help@twitch.tv. Jeśli jesteś mieszkańcem stanu Kalifornia, możesz otrzymać te same informacje e-mailem po wysłaniu na powyższy adres listu, w którym załączony jest twój adres e-mail i prośba o te informacje.
18. Szczegółowe warunki dotyczące Soundtracku Twitcha

Soundtrack Twitcha (dalej „Soundtrack”), będący częścią usług Twitcha, to narzędzie dla streamerów, które umożliwia twórcom odtwarzanie licencjonowanej muzyki w tle ich streamów na żywo i przesyłanie nagrań tych streamów, niezawierających takiej muzyki. Pobierając, instalując i/lub w inny sposób korzystając z Soundtracku zgadzasz się, że pobieranie, instalowanie i/lub korzystanie z Soundtracku będzie podlegać niniejszym warunkom korzystania z usług. Zastosowanie mają także Wytyczne dotyczące społeczności Twitcha i Wytyczne dotyczące muzyki. Zalecamy zapoznanie się z obydwoma zasobami przed skorzystaniem z Soundtracku.

Soundtrack powstał z chęci Twitcha, by zaoferować twórcom szeroką gamę licencjonowanej muzyki do streamowania na żywo. Aby stało się to możliwe, Twitch pozyskał licencje od wielu różnych posiadaczy praw i nadal to robi, by dodawać nowe utwory do stacji i list odtwarzania Soundtracku. Ponadto Twitch zaprojektował Soundtrack, aby umożliwić twórcom tworzenie nagrań ich streamów na żywo, niezawierających takiej muzyki.

Licencje pozyskane przez Twitcha pozwalają na udostępnienie tych materiałów do wykorzystywania przez Ciebie w streamach na żywo na Twoim kanale Twitcha. Muzyka i inne materiały udostępnione przez Soundtrack nie są objęte licencją na wykorzystywanie ich przez Ciebie w materiałach wcześniej nagranych, w materiałach, które mogą być streamowane na życzenie (takich jak VOD-y i klipy) ani poza usługami Twitcha. Oznacza to, że nie możesz:

    tworzyć zawartości na życzenie zawierających materiał z Soundtracku — zaprojektowaliśmy Soundtrack z myślą o tym ograniczeniu. Prawidłowa konfiguracja pozwoli Ci na tworzenie i wykorzystywanie pozbawionych muzyki nagrań streamów na żywo, które zawierały muzykę z Soundtracku; oraz
    streamować na żywo zawartości zawierającej muzykę lub inne materiały z Soundtracku poza usługami Twitcha.

Niezastosowanie się do tej zasady może skutkować zawiadomieniem o domniemanym naruszeniu praw autorskich ze strony właścicieli praw autorskich oraz ich przedstawicieli.

Na koniec chcemy ostrzec Cię, że prawa do muzyki z czasem się rozwijają. Dlatego zastrzegamy sobie prawo do modyfikacji lub usunięcia niektórych utworów lub innych materiałów z Soundtracku w dowolnym czasie (na przykład jeśli konieczne będzie spełnienie założeń licencji lub odpowiednich przepisów). Twitch nie ponosi odpowiedzialności za sposób, w jaki użytkownicy Soundtracku korzystają z usługi.