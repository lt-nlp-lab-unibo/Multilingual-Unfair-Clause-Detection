Regulamin usług Oculus

Ostatnia aktualizacja: 11 kwietnia 2022 r.

Niniejszy Regulamin ma zastosowanie do użytkowników korzystających z konta Oculus w celu uzyskania dostępu do Produktów Oculus. Jeśli użytkownik korzysta ze swojego konta na Facebooku w celu uzyskiwania dostępu do Produktów Oculus, powinien zapoznać się z Uzupełniającym regulaminem Oculus i Regulaminem Facebooka, które regulują korzystanie przez użytkownika z Produktów Oculus. Użytkownik akceptuje obowiązywanie Regulaminu Sklepu Oculus w odniesieniu do zakupów i pobrań ze sklepu Oculus od dnia wejścia w życie niniejszego Regulaminu.

AKCEPTUJĄC NINIEJSZY REGULAMIN USŁUG LUB KORZYSTAJĄC Z PRODUKTÓW OCULUS PRZY UŻYCIU KONTA OCULUS, UŻYTKOWNIK PRZYJMUJE DO WIADOMOŚCI, ŻE STANOWI ON WIĄŻĄCY AKT PRAWNY I ZOBOWIĄZUJE SIĘ PRZESTRZEGAĆ JEGO POSTANOWIEŃ. PROSIMY O PRZECZYTANIE PEŁNEJ TREŚCI REGULAMINU. JEŻELI UŻYTKOWNIK NIE WYRAŻA ZGODY NA POSTANOWIENIA NINIEJSZEGO REGULAMINU, NIE MOŻE MIEĆ DOSTĘPU ANI KORZYSTAĆ Z PRODUKTÓW OCULUS.

NINIEJSZY REGULAMIN ZAWIERA WAŻNE POSTANOWIENIA DOTYCZĄCE UŻYTKOWNIKÓW I KORZYSTANIA PRZEZ NICH Z PRODUKTÓW OCULUS, W TYM (DOPÓKI NIE ZREZYGNUJĄ Z KORZYSTANIA) KLAUZULĘ O WIĄŻĄCYCH POSTĘPOWANIACH ARBITRAŻOWYCH DO ROZSTRZYGANIA SPORÓW (INNYCH NIŻ OKREŚLONE ROSZCZENIA DOTYCZĄCE WŁASNOŚCI INTELEKTUALNEJ I ROSZCZENIA O NIEWIELKIEJ WARTOŚCI) ORAZ ZRZECZENIE SIĘ OKREŚLONYCH PRAW DO ROZPRAW Z UDZIAŁEM ŁAWY PRZYSIĘGŁYCH I/LUB POWÓDZTW ZBIOROWYCH. PROSIMY O PRZECZYTANIE CAŁEJ SEKCJI „ROZSTRZYGANIE SPORÓW” (SEKCJA 19). NIEKTÓRE POSTANOWIENIA MOGĄ PONADTO DOTYCZYĆ UŻYTKOWNIKÓW MAJĄCYCH MIEJSCE ZAMIESZKANIA POZA STANAMI ZJEDNOCZONYMI. PROSIMY O ZAPOZNANIE SIĘ Z SEKCJĄ 27 W CELU STWIERDZENIA, CZY TAKIE POSTANOWIENIA MAJĄ ZASTOSOWANIE W PRZYPADKU KONKRETNEGO UŻYTKOWNIKA.

NINIEJSZYM UŻYTKOWNIK ZAŚWIADCZA, ŻE W ŚWIETLE PRZEPISÓW OBOWIĄZUJĄCYCH W JURYSDYKCJI JEGO MIEJSCA ZAMIESZKANIA JEST PEŁNOLETNI LUB, JEŻELI UKOŃCZYŁ 13 LAT (ALBO 14, JEŚLI UŻYTKOWNIK MIESZKA W KOREI POŁUDNIOWEJ), LECZ NIE JEST JESZCZE PEŁNOLETNI, KORZYSTA Z PRODUKTÓW OCULUS POD NADZOREM RODZICA LUB OPIEKUNA PRAWNEGO, KTÓRY WYRAZIŁ ZGODĘ NA PODPORZĄDKOWANIE SIĘ NINIEJSZEMU REGULAMINOWI. W TAKIM PRZYPADKU UŻYTKOWNIK POWINIEN KONIECZNIE ZAPOZNAĆ SIĘ Z NINIEJSZYM REGULAMINEM WSPÓLNIE Z RODZICEM LUB OPIEKUNEM, ABY KAŻDA Z TYCH OSÓB ZNAŁA SWOJE PRAWA I OBOWIĄZKI.

Facebook („Facebook”, „my”, „nas” lub „nasz”) oferuje produkty (sprzęt i oprogramowanie) rzeczywistości wirtualnej, mieszanej i rozszerzonej (dalej zbiorczo „XR”) i obsługuje pod marką Oculus platformę, na której można pobierać i przesyłać treści oraz wchodzić z nimi w interakcje, a także uzyskiwać usługi związane z naszymi produktami XR (opisane szczegółowo w Sekcji 1, dalej „Produkty Oculus”). Jeśli użytkownik mieszka w Regionie europejskim (zgodnie z definicją pod adresem https://store.facebook.com/legal/quest/territories/), „Facebook” oznacza podmiot prawny Meta Platforms Limited. Jeśli użytkownik mieszka w jakimkolwiek innym miejscu, „Facebook” oznacza podmiot prawny Meta Platforms Inc.

Niniejszy Regulamin usług („Regulamin”) reguluje kwestie zakupu, dostępu do wszelkich Produktów Oculus oraz korzystania z nich. Niniejszy Regulamin nie zmienia w żaden sposób postanowień jakiejkolwiek innej umowy ewentualnie zawartej z firmą Facebook, a dotyczącej produktów, usług lub innych zagadnień. Jeżeli użytkownik korzysta z Produktów Oculus w imieniu dowolnego podmiotu, niniejszym oświadcza i potwierdza, że ma upoważnienie do wyrażenia zgody na postanowienia niniejszego Regulaminu w imieniu tego podmiotu i że podmiot ten przyjmuje wobec nas odpowiedzialność za ewentualne naruszenia niniejszego Regulaminu przez użytkownika lub przez ten podmiot.

Zastrzegamy sobie prawo do zmiany lub modyfikacji niniejszego Regulaminu w dowolnym momencie w przyszłości i wyłącznie według własnego uznania. W przypadku wprowadzenia przez nas zmian w niniejszym Regulaminie powiadomimy użytkownika o nich, wysyłając powiadomienie pocztą elektroniczną na podany przez niego adres lub przekazując powiadomienie za pośrednictwem Produktów Oculus. W przypadku zmian administracyjnych możemy przekazać powiadomienie, aktualizując datę ostatniej aktualizacji na początku Regulaminu.

Dalsze korzystanie z Produktów Oculus będzie oznaczać akceptację przez użytkownika zmienionej treści Regulaminu. Jeżeli użytkownik nie wyrazi zgody na zmieniony Regulamin, musi zaprzestać korzystania z Produktów Oculus i usunąć (https://secure.oculus.com/my/privacy/) swoje konto. Prosimy o okresowe przeglądanie postanowień Regulaminu, w celu upewnienia się, że użytkownik rozumie warunki regulujące dostęp do Produktów Oculus i korzystanie z nich.

1. Produkty Oculus

Naszą misją jest umożliwianie ludziom nawiązywania wartościowych kontaktów niezależnie od faktycznie dzielących ich odległości. W ramach realizacji tej misji dostarczamy użytkownikowi Produkty Oculus opisane poniżej. Aby móc dostarczać Produkty Oculus, musimy gromadzić i wykorzystywać dane osobowe użytkownika zgodnie z opisem w Zasadach ochrony prywatności, które dostępne są pod adresem https://store.facebook.com/legal/quest/privacy-policy-for-oculus-account-users/.

    Dostarczamy innowacyjne urządzenia, treści i systemy. Oferujemy użytkownikom szereg różnych towarów, usług platformowych, oprogramowania, witryn internetowych, aplikacji oraz treści, za pośrednictwem których użytkownik ma dostęp i może zanurzyć się w świecie XR oraz korzystać z usług związanych z naszymi produktami. Wykorzystujemy posiadane dane do dostarczania użytkownikowi tych produktów oraz do rozbudowy ekosystemu XR.

    Dajemy użytkownikowi możliwość korzystania z nich w sposób spersonalizowany. Użytkownik korzysta z Produktów Oculus w jedyny w swoim rodzaju sposób. Na przykład każdy użytkownik Produktów Oculus może wyświetlić tysiące unikatowych materiałów. Wykorzystujemy posiadane dane – na przykład informacje na temat nawiązywanych przez użytkownika kontaktów, dokonywanych przez niego wyborów lub wybieranych ustawień oraz udostępnianych treści i dokonywanych działań – aby umożliwić użytkownikowi korzystanie z materiałów w sposób spersonalizowany.

    Umożliwiamy użytkownikom kontakt z osobami i wrażeniami, na których im zależy. Pomagamy użytkownikowi znajdować osoby, grupy, wydarzenia i inne elementy, na których mu zależy i nawiązywać z nimi kontakt we wszystkich Produktach Oculus, z których korzysta. Wykorzystujemy posiadane dane, by dawać użytkownikowi i innym osobom sugestie – np. wskazywać wydarzenia, w których mogą wziąć udział i osoby, z którymi mogą zechcieć zawrzeć znajomość. Silniejsze więzi to lepsze społeczności i jesteśmy przekonani, że Produkty Oculus są najbardziej przydatne wówczas, gdy ludzie nawiązują znajomości z osobami, grupami i organizacjami, na których im zależy.

    Dajemy użytkownikowi możliwości wyrażania swoich poglądów i poruszania spraw, które są dla niego ważne. Istnieje wiele sposobów wyrażania siebie w Produktach Oculus oraz komunikowania się ze znajomymi, rodziną i innymi osobami – na przykład udostępnianie zdjęć, tworzenie i uczestniczenie w wydarzeniach lub doświadczeniach interaktywnych z udziałem wielu użytkowników czy też dodawanie treści do środowiska wirtualnego. Opracowaliśmy też i wciąż pogłębiamy nowe sposoby wykorzystywania przez użytkowników technologii, np. rzeczywistości rozszerzonej, aby umożliwić im udostępnianie bardziej interesujących i wyrazistych treści w Produktach Oculus lub za ich pośrednictwem.

    Pomagamy użytkownikowi odkrywać treści, produkty i usługi, które mogą go zainteresować. Możemy dostarczać użytkownikowi oferty i inne promocje, aby łatwiej mu było znaleźć treści, produkty i usługi oferowane przez nas oraz wiele firm i organizacji korzystających z Produktów Oculus.

    Zwalczamy przypadki szkodliwego działania oraz chronimy i wspieramy naszą społeczność. Ludzie mogą nawiązywać wartościowe kontakty tylko wówczas, gdy czują się bezpiecznie. Zatrudniamy specjalne zespoły i opracowujemy zaawansowane systemy techniczne w celu wykrywania przypadków niewłaściwego korzystania z naszych usług, szkodliwego działania w stosunku do innych osób, naruszeń naszego regulaminu i zasad oraz sytuacji, w których możemy pomóc we wspieraniu lub ochronie społeczności Oculus. Jeżeli dowiemy się o treściach lub działaniach prowadzących do niewłaściwego korzystania z Produktów Oculus lub naruszania naszego Regulaminu i zasad, podejmiemy odpowiednie kroki – na przykład usuniemy treść, zablokujemy dostęp do określonych funkcji, zablokujemy konto lub powiadomimy organy ścigania. Udostępniamy informacje pozostałym firmom Facebooka (https://www.facebook.com/help/111814505650678/), jeżeli stwierdzimy niewłaściwe wykorzystywanie lub szkodliwe działanie osoby korzystającej z jednego z Produktów Oculus.

    Wykorzystujemy i opracowujemy zaawansowane technologie w celu świadczenia funkcjonalnych usług dostępnych dla wszystkich. Wykorzystujemy i opracowujemy zaawansowane technologie – jak np. sztuczna inteligencja i systemy uczenia maszynowego – do tego, by móc świadczyć lepsze i bardziej przydatne usługi każdemu korzystającemu z Produktów Oculus. Na przykład wykorzystujemy posiadane informacje do opracowywania modeli, które będą wyświetlały treści istotne dla użytkownika. Opracowujemy także zautomatyzowane systemy mające na celu poprawę naszej zdolności wykrywania i usuwania działań niebezpiecznych i naruszających zasady, które mogą zaszkodzić naszej społeczności oraz integralności Produktów Oculus.

    Badamy nowe możliwości ulepszania naszych usług. Prowadzimy prace badawcze i współpracujemy z innymi podmiotami w celu ulepszania Produktów Oculus. Jednym ze sposobów by to osiągnąć, jest analizowanie posiadanych danych i zrozumienie jak ludzie używają Produktów Oculus.

    Zapewniamy spójne i sprawne sposoby korzystania z naszych usług: Nasze produkty pomagają użytkownikowi wyszukiwać i nawiązywać znajomości z osobami, grupami, firmami, organizacjami i innymi osobami, które są dla niego ważne. Tworzymy nasze systemy tak, aby sposób ich obsługi był spójny i sprawny w różnych produktach firm Facebooka (https://www.facebook.com/help/195227921252400/), z których użytkownik korzysta. Na przykład niektóre z Produktów Oculus pomagają użytkownikowi nawiązać kontakt ze znajomymi na Facebooku.

    Umożliwiamy globalny dostęp do Produktów Oculus: Abyśmy mogli obsługiwać Produkty Oculus w wymiarze globalnym, konieczne jest przechowywanie i dystrybuowanie treści i danych w naszych centrach danych i systemach na całym świecie, w tym poza krajem zamieszkania użytkownika. Taka infrastruktura może być własnością lub może być obsługiwana przez Facebook Technologies, LLC, Facebook Technologies Ireland Limited, Meta Platforms Inc., Meta Platforms Limited lub ich podmioty powiązane.

2. Kryteria kwalifikacji; Rejestracja i konto

Produkty Oculus są przeznaczone wyłącznie dla użytkowników, którzy ukończyli 13 lat (albo 14, jeśli użytkownik mieszka w Korei Południowej). Rejestracja i korzystanie z Produktów Oculus przez osoby w wieku poniżej 13 lat (albo 14, jeśli użytkownik mieszka w Korei Południowej) jest zabronione i niedozwolone oraz stanowi naruszenie niniejszego Regulaminu. Użytkownik oświadcza, że (a) nie figuruje na prowadzonej przez Urząd Kontroli Aktywów Zagranicznych Stanów Zjednoczonych liście osób oznaczonych (tzw. „Liście SDN”), (b) nie figuruje na prowadzonej przez Departament Handlu Stanów Zjednoczonych liście osób i podmiotów zakazanych ani na żadnej innej liście dotyczącej ograniczeń eksportowych obowiązujących w Stanach Zjednoczonych, (c) nie będzie używać internetowych serwerów proxy ani innych sposobów umożliwiających ukrywanie miejsca swojego zamieszkania, (d) nie będzie używać Produktów Oculus, zgodnie z niniejszym Regulaminem, jeżeli zakazują tego obowiązujące w jego kraju przepisy oraz (e) nigdy dotąd nie zawieszono ani nie unieważniono jego licencji na Produkty Oculus.

Aby uzyskać dostęp do niektórych funkcji Produktów Oculus i móc z nich korzystać, konieczne może być utworzenie konta. Zakładając konto, użytkownik zobowiązuje się: (i) podać prawdziwe, aktualne i kompletne dane; (ii) chronić bezpieczeństwo swojego hasła, nie udostępniać go nikomu i przyjąć całe ryzyko nieuprawnionego dostępu do konta użytkownika (iii) korzystając ze strony https://www.facebook.com/whitehat/, niezwłocznie powiadomić nas w przypadku odkrycia lub powzięcia podejrzenia, że zaszło jakiekolwiek naruszenie bezpieczeństwa związane z Produktami Oculus.

3. Sprzęt; Oprogramowanie i Aktualizacje

Dostęp do Produktów Oculus i korzystanie z nich może wymagać określonego sprzętu i oprogramowania. W celu zapewnienia prawidłowego działania Produktów Oculus możemy ponadto automatycznie zaktualizować część oprogramowania, jakie użytkownik uzyskuje za pośrednictwem Produktów Oculus, lub zaopatrzyć użytkownika w nowe oprogramowanie, mogące obejmować poprawki, łatki, ulepszone funkcje, brakujące wtyczki i nowe wersje. Korzystając z Produktów Oculus, użytkownik wyraża zgodę na takie automatyczne aktualizacje.

Zastrzegamy sobie prawo — według własnego uznania i jeżeli będzie to technicznie możliwe — do uniemożliwiania użytkownikowi dostępu do Produktów Oculus lub możliwości korzystania z Produktów Oculus, które uznamy za zagrażające zdrowiu lub bezpieczeństwu lub naruszające nasze Standardy społeczności (zwane również Zasadami Facebooka) oraz Zasady zachowania w VR, umowy, przepisy prawa, regulacje lub zasady. Nie będziemy ponosić żadnej odpowiedzialności, jeżeli zdecydujemy się usunąć, zablokować lub skasować dostęp do takich Produktów Oculus lub możliwość korzystania z całości Produktów Oculus lub jakiejkolwiek ich części.

4. Korzystanie przez użytkownika z Produktów i Treści Oculus

4.1 Content and Software License. O ile nie uzgodniono inaczej, w przypadku umożliwienia korzystania z oprogramowania, treści, wirtualnych przedmiotów lub innych materiałów będących naszą własnością lub przez nas licencjonowanych („Oprogramowanie i Treści”), udzielamy niniejszym użytkownikowi ograniczonej, niewyłącznej i niepodlegającej sublicencjonowaniu licencji na dostęp i instalację Oprogramowania i Treści oraz korzystanie z nich wyłącznie na własny i niekomercyjny użytek, pod warunkiem przestrzegania zapisów niniejszego Regulaminu. Użytkownik nie będzie używać, kopiować, adaptować, modyfikować, dekompilować, programować zwrotnie z wykorzystaniem inżynierii wstecznej, demontować, odszyfrowywać, podejmować prób odtworzenia kodu źródłowego, opracowywać utworów zależnych, dystrybuować, licencjonować, sprzedawać, wypożyczać, przenosić, wyświetlać publicznie, wykonywać publicznie, transmitować, przesyłać strumieniowo, rozpowszechniać ani w inny sposób eksploatować Oprogramowania ani Treści, z wyjątkiem sposobów jednoznacznie dozwolonych przez nas i przez obowiązujące przepisy prawa. Korzystanie z Produktów Oculus w sposób niedozwolony jest zakazane i każdy taki przypadek spowoduje utratę licencji udzielonej w niniejszym Regulaminie. Użytkownik nie otrzymuje żadnych licencji ani praw, domniemanych ani żadnych innych, poza licencjami i prawami przyznanymi mu w sposób wyraźny i jednoznaczny.

4.2 Oculus Runtime Software. Z zastrzeżeniem zapisów niniejszego Regulaminu, w tym licencji udzielonej w sekcji 4.1, użytkownik jest uprawniony do uzyskiwania dostępu, instalacji i korzystania z Oprogramowania uruchomieniowego Oculus (dalej „Oprogramowanie uruchomieniowe”). W celu maksymalnego zwiększenia korzyści, bezpieczeństwa i ogólnych wrażeń związanych z korzystaniem z Produktów Oculus, z Oprogramowania uruchomieniowego można korzystać wyłącznie na sprzęcie zatwierdzonym przez nas oraz w powiązaniu z oprogramowaniem opracowanym za pomocą pakietu Rift Software Development Kit, zgodnie z zapisami umowy licencyjnej Oculus Rift Software Development Kit. Zobowiązujemy również użytkownika do korzystania wyłącznie z aktualnej wersji Oprogramowania uruchomieniowego. Użytkownik przyjmuje do wiadomości, że Oprogramowanie uruchomieniowe zawiera informacje zastrzeżone i zobowiązuje się nie ujawniać ich żadnej innej osobie ani podmiotowi.

4.3 Third Party Content. Korzystanie przez użytkownika z udostępnionych za pośrednictwem Produktów Oculus usług, aplikacji lub treści osób trzecich (dalej „Treści zewnętrzne”), może być przedmiotem dodatkowych umów z użytkownikiem końcowym. W przypadku kolizji pomiędzy postanowieniami takich umów a postanowieniami niniejszego Regulaminu, wiążące są postanowienia niniejszego Regulaminu. Facebook nie ponosi żadnej odpowiedzialności za dostęp użytkownika lub korzystanie przez niego z Treści zewnętrznych ani za jakiekolwiek zawarte w nich materiały lub funkcje. Treści zewnętrzne są udostępniane wyłącznie na podstawie licencji, której stronami są użytkownik oraz dostawca danych Treści zewnętrznych. Facebook nie może w żadnym wypadku być uznawany za licencjodawcę Treści zewnętrznych ani za stronę, która przyznała jakiekolwiek prawa do korzystania z Treści zewnętrznych, przyjęła jakiekolwiek obowiązki dotyczące Treści zewnętrznych lub złożyła jakiekolwiek oświadczenia bądź udzieliła jakichkolwiek gwarancji dotyczących Treści zewnętrznych.

Jeżeli w momencie pobierania Treści zewnętrznych użytkownikowi nie przedstawiono umowy licencyjnej z użytkownikiem końcowym, korzystanie przez użytkownika z tych Treści zewnętrznych będzie podlegać następującym warunkom licencyjnym: (a) licencjodawcą Treści zewnętrznych jest osoba trzecia dostarczająca Treści zewnętrzne (a nie Facebook); (b) osoba ta udziela użytkownikowi ograniczonej, nieprzenoszalnej licencji zezwalającej na dostęp do Treści zewnętrznych i ich używanie wyłącznie do celów prywatnych i niekomercyjnych; oraz (c) użytkownik nie może modyfikować, dekompilować ani demontować tych Treści zewnętrznych w całości ani w części, a także tworzyć na ich podstawie jakichkolwiek utworów zależnych ani sublicencjonować jakichkolwiek praw do tychże Treści zewnętrznych ani w nich zawartych, bez jednoznacznego pozwolenia otrzymanego od danej osoby trzeciej lub wynikającego z obowiązującego prawa.

Jeśli dostawca Treści zewnętrznych naruszy którąkolwiek z naszych zasad, możemy usunąć lub wyłączyć takie Treści zewnętrzne. W zakresie dozwolonym przez prawo właściwe nie ponosimy żadnej odpowiedzialności za takie usunięcie lub wyłączenie Treści zewnętrznych.

4.4 Trial Access to Oculus Products. Zastrzegamy sobie prawo do oferowania bezpłatnych okresów lub wersji próbnych i innych, ograniczonych wersji Produktów Oculus w celu umożliwienia użytkownikowi przeglądania Produktów Oculus przed zakupieniem wersji pełnej. Wersje te mogą mieć ograniczone funkcje, być dostępne tylko przez określony czas i zawierać inne ograniczenia.

4.5 Dostępność Produktów Oculus po zakupie; Aktualizacje. Niektóre Produkty Oculus mogą w części lub w całości swoich funkcjonalności być uzależnione od usług świadczonych przez osoby trzecie. Takie Produkty Oculus mogą nie działać prawidłowo lub mogą przestać działać, jeżeli osoby trzecie zaprzestaną świadczenia usług.

4.6 Support. Facebook odpowiada za wszystkie kwestie rozliczeniowe dotyczące zakupu Produktów Oculus, a także za usługi pomocy dotyczące platformy Oculus. Facebook nie ma jednak obowiązku świadczenia usług pomocy dotyczących Treści zewnętrznych. W celu uzyskania pomocy prosimy kontaktować się z nami przez portal pomocy pod adresem https://support.oculus.com.

4.7 Availability. Na niektórych terytoriach i w niektórych jurysdykcjach, Produkty i treści Oculus mogą być niedostępne; możemy także ograniczyć lub zakazać korzystania z części lub z całości Produktów i treści Oculus na określonych terytoriach i w określonych jurysdykcjach.

4.8 Network Costs. Użytkownik może zostać obciążony opłatami przez swojego dostawcę sieci za usługi dostawy danych oraz wszelkimi innymi opłatami na rzecz dostawców zewnętrznych, jakie mogą się pojawić podczas korzystania z Produktów Oculus i zgadza się ponosić odpowiedzialność za takie opłaty. Jeżeli użytkownik nie jest płatnikiem rachunków, zakładamy, że uzyskał pozwolenie od płatnika rachunków.

5. Zakup Produktów Oculus

5.1 Purchasing Oculus Products from Oculus. Użytkownik może zakupić Produkty Oculus wyłącznie na użytek własny lub jako prezent, o ile niniejszy Regulamin wyraźnie nie dopuszcza innej możliwości. Nie można kupować Produktów Oculus od firmy Oculus do użytku komercyjnego ani do odsprzedaży, natomiast można je wykorzystywać do rozwoju i testowania treści, oprogramowania lub aplikacji przeznaczonych do dystrybucji przez firmę Facebook i nasze podmioty powiązane.

Przy składaniu zamówienia lub dokonywaniu zakupu należy podać nam takie dane jak adres i dane rozliczeniowe. Użytkownik oświadcza i potwierdza, że podane dane są prawidłowe i zadba o ich aktualizowanie. Nie ponosimy odpowiedzialności za nieprawidłowe dane użytkownika ani za informacje, które z czasem uległy dezaktualizacji; nie mamy również obowiązku ustalania prawidłowych danych kontaktowych czy adresu do wysyłki. W przypadku większości Produktów Oculus, użytkownik może zarządzać danymi poprzez ustawienia konta. W przypadku produktów zakupionych oczekujących na wysyłkę, użytkownik może zaktualizować dane w dowolnym momencie przed wysyłką na stronie: https://shop.oculus.com/history/. Nie pobieramy należności za produkt do momentu przyjęcia zamówienia (patrz poniżej).

Po złożeniu zamówienia użytkownik może otrzymać od nas informację potwierdzającą otrzymanie zamówienia (dalej „Potwierdzenie otrzymania zamówienia”). Uwaga: Potwierdzenie otrzymania zamówienia nie oznacza, że zamówienie zostało przyjęte. Przyjęcie zamówienia potwierdzimy, przesyłając wiadomość potwierdzającą, że zamówienie zostało przyjęte do realizacji lub że towar został wysłany – w zależności od sytuacji (dalej „Przyjęcie zamówienia”). Umowa pomiędzy firmą Oculus a użytkownikiem odnosząca się do stosownych Produktów Oculus zostanie zawarta w momencie przesłania Przyjęcia zamówienia.

Wszelkie daty lub godziny wysyłki podane przez nas (lub kuriera) mają jedynie charakter szacunkowy i nie są gwarantowane. Ryzyko utraty zakupionych towarów fizycznych oraz odpowiedzialność za ubezpieczenie towarów przechodzi na użytkownika w momencie ich doręczenia.

Żaden zapis niniejszego Regulaminu nie wpływa na ustawowe prawo do odmowy przyjęcia towarów, które w momencie otrzymania przez użytkownika są uszkodzone lub wadliwe.

5.2 Pre-Orders. Istnieje możliwość składania zamówień przedpremierowych przed wprowadzeniem na rynek nowego Produktu Oculus.

Cena Produktu Oculus zamawianego w takim trybie jest zgodna z ceną podaną w momencie składania zamówienia przedpremierowego i może, w stosownym przypadku, zawierać podatek i koszty wysyłki. Złożenie zamówienia przedpremierowego nie gwarantuje dostarczenia Produktu Oculus.

W momencie gotowości Produktu Oculus do dostawy lub realizacji, skontaktujemy się z użytkownikiem, przekazując potwierdzenie zakupu (wraz z kosztami wysyłki oraz podatkami w stosownych przypadkach). Będzie to równoznaczne z Przyjęciem zamówienia.

5.3 Our Right to Reject Your Order. Zastrzegamy sobie prawo do odmowy przyjęcia lub odrzucenia zamówienia w dowolnym momencie przed Przyjęciem zamówienia. W takim przypadku podejmiemy próbę powiadomienia o tym użytkownika. Możemy odrzucić zamówienie na przykład w przypadku gdy: (a) nie jesteśmy w stanie dostarczyć Produktu Oculus, np. z powodu jego niedostępności lub w związku z błędną ceną podaną w punkcie sprzedaży; (b) użytkownik nie mieszka w kraju lub regionie, w którym można nabyć Produkty Oculus; lub (c) użytkownik zamówił więcej niż maksymalną dozwoloną liczbę Produktów Oculus. Jeżeli użytkownik dokonał już zapłaty, zwrócimy pełną kwotę wraz ze wszystkimi pobranymi kosztami dostawy.

5.4 Your Right to Cancel or Return Physical Goods. Użytkownik może anulować standardowe lub przedpremierowe zamówienie towarów w dowolnym momencie przed wysyłką i Przyjęciem zamówienia. Po wysłaniu towarów użytkownik ma prawo, w terminie 30 dni od daty otrzymania towarów, do odstąpienia od umowy i zwrotu towarów. Prawo to nie ma zastosowania w przypadku wszelkich towarów, które zostały użyte, lub zostały przez nas zaklasyfikowane jako niepodlegające zwrotowi, w tym wszelkich artykułów lub towarów spersonalizowanych lub zmienionych zgodnie ze wskazówkami użytkownika. Towary należy zwrócić w całości w oryginalnym opakowaniu z odpowiednim dowodem zakupu. Koszty zwrotu towarów ponosi użytkownik. Jeżeli w momencie zwrotu towarów stwierdzimy, że towary były używane, są uszkodzone, brakuje elementów lub nie nadają się do odsprzedaży, możemy naliczyć opłatę manipulacyjną za zwrot towaru w wysokości 15% lub w inny sposób pomniejszyć kwotę do zwrotu dla użytkownika, aby uwzględnić takie uszkodzenie, zużycie lub brak elementów.

Aby anulować zamówienie lub zwrócić towary, użytkownik musi powiadomić nas o swojej decyzji zgodnie z procedurą podaną na stronie https://support.oculus.com

5.5 Content Transactions. Użytkownik może mieć możliwość zakupu treści cyfrowych za pośrednictwem Produktów Oculus. Użytkownik może też mieć możliwość zakupu dodatkowych lub udoskonalonych funkcji lub treści multimedialnych zawartych w określonych Produktach Oculus (zwanych zbiorczo „Zakupami w aplikacjach”). O ile niniejszy Regulamin nie stanowi inaczej, nie odpowiadamy za żadne transakcje zawierane z osobami trzecimi, których przedmiotem są Treści zewnętrzne lub Zakupy w aplikacjach. Nie ponosimy też żadnej odpowiedzialności za Treści zewnętrzne ani za Zakupy w aplikacjach występujące wewnątrz Treści zewnętrznych.

5.6 Errors. Dokładamy wszelkich starań, aby Produkty Oculus nie zawierały błędów; nie gwarantujemy jednak, że wszystkie nasze opisy Produktów Oculus i informacje o cenach są dokładne, kompletne, rzetelne, aktualne i pozbawione błędów. W przypadku wystąpienia błędu zastrzegamy sobie prawo jego skorygowania i odpowiedniej korekty zamówienia (w tym naliczenia prawidłowej ceny) lub anulowania zamówienia i zwrotu wszelkich pobranych kwot. W razie wykrycia błędu w cenie lub innego istotnego błędu związanego z Produktem Oculus, który nie został jeszcze zrealizowany lub dostarczony, skontaktujemy się z użytkownikiem, aby powiadomić go o błędzie i dać możliwość albo kontynuacji zakupów po prawidłowej cenie albo anulowania zamówienia. W razie niemożności skontaktowania się z użytkownikiem za pomocą danych kontaktowych podanych przy składaniu zamówienia, uznamy zamówienie za anulowane.

5.7 Account. Zakup niektórych Produktów Oculus może wymagać rejestracji użytkownika. Użytkownik jest odpowiedzialny za wszelkie koszty i opłaty poniesione w związku ze swoim kontem. Możemy starać się odzyskiwać nieuiszczone opłaty, m.in. próbując dodatkowo obciążać instrument płatniczy użytkownika, korzystając z usług firm windykacyjnych i innych dozwolonych prawem środków. Jeżeli użytkownik postanowi zamknąć konto, zastrzegamy sobie prawo, w zakresie, na jaki zezwalają na to obowiązujące przepisy, pobrać przed jego zamknięciem opłaty, dopłaty i poniesione koszty. Ponowna rejestracja będzie możliwa dopiero po całkowitym uregulowaniu wszelkich zaległych lub niezapłaconych kwot.

5.8 Virtual Items. Zakup wirtualnego przedmiotu lub waluty wykorzystywanej w grze w ramach Produktów Oculus stanowi płatność za ograniczoną, niepodlegającą przenoszeniu licencję na dostęp do takich treści lub funkcjonalności w Produktach Oculus i korzystanie z nich. Wirtualne przedmioty (w tym postacie i ich imiona) lub waluta wykorzystywana w grze, zakupione lub dostępne dla użytkownika w Produktach Oculus, mogą być wykorzystywane jedynie w powiązaniu z Produktami Oculus, w miejscu, gdzie je uzyskano lub gdzie zostały stworzone przez użytkownika w wyniku prowadzonej gry. Przedmioty te nie podlegają zwrotowi ani wymianie oraz nie mogą być przedmiotem obrotu poza Produktami Oculus za gotówkę czy inne wartościowe przedmioty. Możemy w dowolnym momencie zmodyfikować lub wycofać wirtualne przedmioty lub walutę wykorzystywaną w grze.

5.9 Pricing and Payment. Przyjmujemy płatności w różnej formie, m.in. karty kredytowe i debetowe oraz płatności dokonywane za pomocą usług PayPal i Płatności Facebooka. Mogą obowiązywać dodatkowe warunki uzgodnione z dostawcą płatności.

Składając zamówienie standardowe lub zamówienie w przedsprzedaży, użytkownik potwierdza, że jest osobą uprawnioną do użycia danej metody płatności i że upoważnia nas do obciążenia danego instrumentu płatniczego kwotą zamówienia. Gdy użytkownik przekazuje nam swoje informacje dotyczące płatności, upoważnia nas (lub zewnętrzny podmiot pośredniczący w realizacji płatności) do przetworzenia i zapisania danej płatności i związanych z nią informacji. W zależności od lokalizacji użytkownika lub miejsca dostawy Produktów Oculus, Oculus może skorzystać z usług przedstawiciela, podmiotu zależnego lub powiązanego (w tym spółki Facebook Technologies Ireland Limited w przypadku zamówień poza USA i Kanadą) w celu realizacji płatności i dostawy. Jeżeli wskazana przez użytkownika metoda płatności nie będzie możliwa do zweryfikowania, będzie nieważna lub niemożliwa do potwierdzenia z innych względów, mamy prawo zawiesić lub anulować zamówienie. Użytkownik odpowiada za rozwiązywanie wszelkich problemów, jakie napotkamy przy realizacji jego zamówienia.

Ceny mogą ulec zmianie bez uprzedniego powiadomienia. Zastrzegamy sobie prawo do odrzucania i anulowania zamówień w dowolnym momencie i wyłącznie według własnego uznania.

5.10 Taxes. Jeżeli zakup lub korzystanie z Produktów Oculus przez użytkownika podlega dowolnego rodzaju podatkom od sprzedaży, cłu, innej opłacie lub daninie publicznej (dalej „Podatki”), mamy prawo obciążyć nimi użytkownika. Należne Podatki zostaną podane przy płatności za zamówienie. Użytkownik odpowiada za opłacenie wszelkich Podatków należnych w związku z korzystaniem przez niego z Produktów Oculus.

5.11 Anulowanie treści; Zwroty. Każdy zakup treści cyfrowych ma charakter wiążący, chyba że obowiązujące prawo lub Zasady zwrotu środków za treści na urządzenia mobilne (https://www.oculus.com/legal/mobile-content-refund-policy/) i Rift (https://www.oculus.com/legal/rift-content-refund-policy/) stanowią inaczej. Zachęcamy do pobrania, zainstalowania i/lub wyświetlenia wszelkich nabytych treści niezwłocznie po ich zakupieniu. Użytkownik przyjmuje do wiadomości, że dostarczanie treści cyfrowych może rozpocząć się niezwłocznie po dokonaniu ich zakupu i że w związku z tym traci wszelkie ewentualnie przysługujące mu ustawowo prawa do cofnięcia transakcji i uzyskania zwrotu wpłaconej kwoty. Prawo w niektórych jurysdykcjach nie zezwala na zrzeczenie się lub uchylenie pewnych praw ustawowych, dlatego też zrzeczenie się tych praw ustawowych może nie mieć zastosowania do użytkownika. Jeżeli użytkownik nie może pobrać, zainstalować lub uzyskać dostępu do zakupionych treści, prosimy o skontaktowanie się z nami przez portal pomocy pod adresem https://support.oculus.com.

6. Dozwolone użycie

Podczas uzyskiwania dostępu do Produktów Oculus lub korzystania z nich, użytkownik zobowiązuje się: (a) nie uzyskiwać dostępu do Produktów Oculus ani ich nie używać w sposób, który mógłby komukolwiek zakłócać pełne i swobodne korzystanie z Produktów Oculus, w szczególności lecz nie wyłącznie poprzez zniesławianie, nękanie, groźby, uprzedzenia, treści nienawistne, wulgarne, obsceniczne, pornograficzne czy w inny sposób obraźliwe treści lub zachowanie; (b) w żaden sposób nie uszkadzać, nie wyłączać, nie przeciążać ani nie upośledzać działania Produktów Oculus; (c) nie uzyskiwać dostępu do Produktów Oculus ani nie używać ich w żaden sposób, który byłby nielegalny lub nieupoważniony, ani nie angażować się i nie popierać działań niezgodnych z prawem ani jakiekolwiek innych, naruszających niniejszy Regulamin, Standardy społeczności (zwane także Zasadami Facebooka) oraz Zasady zachowania w VR lub jakiekolwiek inne regulaminy lub zasady ustanowione w związku z Produktami Oculus; (d) nie używać ani nie próbować używać konta innego użytkownika bez jego zgody; (e) nie modyfikować, nie adaptować, nie hakować ani nie duplikować Produktów Oculus; (f) nie uzyskiwać dostępu do Produktów Oculus ani nie wydobywać danych za pomocą robotów, pająków, crawlerów, scraperów ani innych zautomatyzowanych sposobów lub interfejsów, których mu nie przekazaliśmy ani na których użycie nie zezwoliliśmy; (g) nie obchodzić ani nie usiłować obejść jakichkolwiek filtrów, zabezpieczeń ani innych funkcji zaprojektowanych w celu ochrony Produktów Oculus lub osób trzecich, ani (h) nie naruszać naszych praw lub praw innych użytkowników ani osób trzecich.

7. Treści użytkownika

Produkty Oculus mogą zawierać interaktywne funkcje i obszary, służące do przesyłania, publikowania, wysyłania, przesyłania pocztą elektroniczną lub innych sposobów transmisji lub interakcji z treścią, w tym m.in. tekstu, obrazów, zdjęć, filmów, dźwięków, środowisk lub cech rzeczywistości wirtualnej, oprogramowania i innych informacji i materiałów przez użytkownika (zwanych zbiorczo „Treściami użytkownika”). O ile nie uzgodniono inaczej, nie rościmy sobie żadnych praw własności do Treści użytkownika. Jeżeli użytkownik wykorzystuje treści objęte prawami własności intelektualnej, które udostępniamy za pośrednictwem Produktów Oculus (na przykład dostarczane przez nas obrazy, projekty, filmy lub dźwięki, które użytkownik dodaje do tworzonych lub udostępnianych przez siebie treści w Produktach Oculus), zachowujemy wszelkie prawa do naszych treści (lecz nie do treści użytkownika). Przesyłając Treści użytkownika za pośrednictwem Produktów Oculus, użytkownik udziela nam ogólnoświatowego, niewyłącznego, podlegającego przenoszeniu, wolnego od tantiem i w pełni dopuszczającego sublicencjonowanie (tj. uprawniającego nas do dalszego przenoszenia tego prawa) prawa do użytkowania, kopiowania, wyświetlania, przechowywania, adaptowania, publicznego wykonywania i dystrybuowania tychże Treści użytkownika w związku z Produktami firm Facebooka (https://www.facebook.com/help/195227921252400/) (z zastrzeżeniem właściwych ustawień prywatności (https://secure.oculus.com/my/privacy/)). Prawo to wygasa wraz z usunięciem przez użytkownika Treści użytkownika lub konta użytkownika, o ile treści te nie zostały udostępnione innym osobom, które ich nie usunęły. Użytkownik nieodwołalnie wyraża zgodę na wszelkie działania i zaniechania po naszej stronie lub po stronie osób przez nas upoważnionych, mogące naruszyć dowolne prawo osobiste (lub podobne) do Treści użytkownika. Jeżeli Treści użytkownika zawierają muzykę, użytkownik akceptuje Zasady dotyczące muzyki (https://store.facebook.com/legal/quest/music-terms/).

Użytkownik jest osobą wyłącznie odpowiedzialną za udostępniane przez siebie w Produktach Oculus Treści użytkownika i oświadcza oraz potwierdza, że (a) albo jest wyłącznym i jedynym właścicielem praw do wszystkich dostarczonych przez siebie Treści użytkownika, albo wszelkie prawa, licencje, zezwolenia, zgody i zwolnienia niezbędne do udzielenia nam przez użytkownika praw wyszczególnionych w niniejszej sekcji zostały przez niego nabyte; (b) dostarczenie Treści użytkownika i dalsze używanie ich przez nas nie narusza, nie nadużywa ani nie łamie żadnego należącego do osoby trzeciej patentu, majątkowego prawa autorskiego, prawa do znaku towarowego ani żadnej tajemnicy handlowej, praw osobistych ani innych praw własności lub praw własności intelektualnej, ani też praw do wizerunku czy praw do prywatności oraz nie skutkuje złamaniem żadnych obowiązujących ustaw ani przepisów; a także że (c) Treści użytkownika nie naruszają naszych Standardów społeczności (zwanych również Zasadami Facebooka) oraz Zasad zachowania w VR.

Nie popieramy ani nie udzielamy gwarancji na opinie, poglądy, porady czy zalecenia publikowane bądź przesyłane przez użytkowników. Facebook nie ponosi żadnej odpowiedzialności za udostępnione za pośrednictwem Produktów Oculus Treści użytkowników, ani też nie ma obowiązku ich sprawdzać, edytować ani monitorować. Mimo to zastrzegamy sobie prawo do usuwania, sprawdzania i edycji Treści użytkowników, w tym treści naruszających prawa własności intelektualnej lub w inny sposób naruszających ten Regulamin, w dowolnym momencie i z dowolnego powodu, a także bezwzględną wyłączność na podejmowanie decyzji w tej sprawie.

Jeżeli użytkownik jest twórcą przesyłającym Treści użytkownika do Produktów Oculus lub w związku z nimi, przyjmuje do wiadomości i wyraża zgodę na to, że umowy zawarte przez nas z nim jako twórcą są nadrzędne wobec postanowień niniejszej sekcji tego Regulaminu.

8. Zasady ochrony prywatności

Nasze Zasady ochrony prywatności, dostępne pod adresem https://store.facebook.com/legal/quest/privacy-policy/, opisują sposób obchodzenia się przez nas z danymi, w tym metody i zasady gromadzenia, używania i ujawniania informacji.

Ponadto określone osoby trzecie (w tym twórcy Treści zewnętrznych i producenci komputera, telefonu komórkowego i innych urządzeń wykorzystywanych przez użytkownika) mają prawo gromadzić informacje na temat użytkownika podczas korzystania przez niego z Produktów Oculus. Osoby trzecie, o których mowa w poprzednim zdaniu, mają własne zasady ochrony prywatności, regulujące ich postępowanie z informacjami gromadzonymi na temat użytkownika. Zachęcamy do zapoznania się z tymi zasadami jeszcze przed przekazaniem osobie trzeciej jakichkolwiek informacji. Nie odpowiadamy za zgodność z prawem zasad ochrony prywatności jakiejkolwiek osoby trzeciej ani za to, czy osoby trzecie postępują zgodnie ze swoimi zasadami ochrony prywatności.

9. Warunki dodatkowe

Niniejszy Regulamin stanowi uzupełnienie, lecz nie zastępuje innych umów zawartych przez użytkownika z nami lub naszymi podmiotami powiązanymi, w tym w szczególności lecz niewyłącznie umów z twórcami, regulaminu korzystania z urządzeń specjalnych, Standardów społeczności (zwanych również Zasadami Facebooka) oraz Zasad zachowania w VR i regulaminów konkursów, zawodów i promocji. Ponadto w przypadku zakupu od nas towarów fizycznych mogą w określonym czasie obowiązywać inne warunki sprzedaży lub promocji.

Zakup Treści zewnętrznych przez użytkownika i korzystanie z nich może podlegać dodatkowym warunkom, w tym w szczególności lecz niewyłącznie umowom użytkownika końcowego z osobami trzecimi i zasadom ochrony prywatności. Prosimy o uważne zapoznanie się ze wszystkimi umowami i zasadami pochodzącymi od osób trzecich jeszcze przed wyświetleniem, pobraniem i użyciem Treści zewnętrznych. Użytkownik może też uzyskiwać dostęp do usług dostarczanych przez inne Produkty firm Facebooka (https://www.facebook.com/help/195227921252400/), w którym to przypadku zastosowanie mogą mieć odrębne regulaminy.

10. Oceny

Mamy prawo wyświetlać klasyfikację wieku, komfortu i zawartości dla treści cyfrowych na podstawie informacji przekazanych nam przez twórców tych treści. Nie możemy zagwarantować, że klasyfikacja treści cyfrowych zawsze będzie trafna ani że użytkownik nigdy nie znajdzie materiałów, które będą szkodliwe, obraźliwe, nieprzyzwoite czy niestosowne.

11. Własność i własność intelektualna

O ile nie zaznaczono inaczej, Produkty Oculus stanowią własność firmy Facebook, naszych podmiotów powiązanych lub naszych licencjodawców i są chronione prawem autorskim, znakami towarowymi oraz innymi przepisami Stanów Zjednoczonych i innych krajów. Użytkownik zobowiązuje się nie usuwać, nie zmieniać ani nie zasłaniać żadnych adnotacji o prawach autorskich, znakach towarowych ani innych oznaczeń praw własności, umieszczonych w Produktach Oculus lub do nich załączonych.

Oculus, Oculus VR, Rift, Oculus Touch, Oculus Go oraz logo Oculus (dalej „Znaki Oculus”) to znaki towarowe lub zastrzeżone znaki towarowe Facebook Technologies, LLC. Zabrania się kopiowania, podrabiania oraz wykorzystywania w całości lub w części Znaków Oculus lub podmiotów powiązanych bez uprzedniej pisemnej zgody, z wyjątkiem przypadków dopuszczonych obowiązującymi normami dotyczącymi korzystania z oznaczeń. Wszelkie inne znaki towarowe, logotypy, nazwy handlowe i wszelkie inne oznaczenia zastrzeżone stanowią znaki towarowe lub zastrzeżone znaki towarowe swoich prawowitych właścicieli i nie wolno ich używać bez ich zgody. Więcej informacji na temat naszych wytycznych dotyczących wykorzystania oznaczeń zawiera Centrum zasobów oznaczeń (https://oculusbrand.com).

12. Opinie

Odrębnie i niezależnie od Treści użytkownika, użytkownik ma prawo przesyłać pytania, uwagi, sugestie, pomysły, plany, notatki, rysunki, materiały oryginalne lub kreatywne oraz inne informacje dotyczące nas i Produktów Oculus (zwane łącznie „Opiniami”). Użytkownik zezwala przy tym firmie Facebook i jej podmiotom powiązanym na używanie tych Opinii w dowolny sposób wedle własnego uznania, co nie będzie powodowało powstawania po ich stronie jakichkolwiek zobowiązań wobec użytkownika.

13. Zgodność z prawami eksportowymi i Prawa administracji publicznej

Użytkownik zobowiązuje się przestrzegać wszelkich przepisów Stanów Zjednoczonych i innych właściwych organów w zakresie ograniczeń dotyczących eksportu, m.in. przepisów eksportowych Stanów Zjednoczonych (Export Administration Regulations) (zwanych dalej „Przepisami eksportowymi”). Użytkownik zobowiązuje się, bezpośrednio ani pośrednio, nie eksportować, nie reeksportować ani nie pobierać Produktów Oculus: (a) na rzecz jakiejkolwiek osoby, podmiotu ani kraju objętego zakazem przez Przepisy eksportowe przez jakikolwiek stosowany przez Stany Zjednoczone program sankcji; (b) na rzecz jakiejkolwiek osoby figurującej na Liście SDN, Liście osób i podmiotów zakazanych lub dowolnym innym wykazie dotyczącym kontroli eksportu; ani (c) w jakimkolwiek celu zakazanym przez Przepisy eksportowe, w tym w celu rozpowszechniania broni jądrowej, chemicznej lub biologicznej lub opracowywania techniki pocisków balistycznych. Użytkownik oświadcza i potwierdza ponadto, że żadna federalna agencja rządu Stanów Zjednoczonych nie zawiesiła, nie odebrała ani nie odmówiła mu uprawnień eksportowych i że nie figuruje on na Liście SDN.

Produkty Oculus, w tym wszelkie związane z nimi oprogramowanie, dokumentacja i dane techniczne stanowią „Gotowe oprogramowanie z półki (COTS)” w rozumieniu przepisów 48 C.F.R. §2. 101. Dostarczając Produkty Oculus, których użytkownikiem końcowym jest rząd Stanów Zjednoczonych, przestrzegamy wyłącznie następujących zasad: (a) Produkty Oculus są licencjonowane wyłącznie jako przedmiot handlu (COTS); oraz (b) rządowi Stanów Zjednoczonych przysługują takie same prawa jak wszystkim innym użytkownikom końcowym zgodnie z niniejszym Regulaminem. Taka zwyczajowa komercyjna licencja będzie dostarczana zgodnie z przepisami FAR 12.211 (dane techniczne) i FAR 12.212 (oprogramowanie), a w przypadku transakcji, w które zaangażowany jest Departament Obrony Stanów Zjednoczonych – zgodnie z przepisami DFARS 252.227-7015 (dane techniczne – artykuły komercyjne) i DFARS 227.7202-3 (prawa do komercyjnego oprogramowania komputerowego lub dokumentacja oprogramowania komputerowego). Jeżeli dowolna agencja rządu Stanów Zjednoczonych zechce uzyskać jakiekolwiek dodatkowe prawa, musi omówić je z firmą Facebook w celu stwierdzenia, czy obie strony są w stanie wynegocjować możliwą do przyjęcia zmianę postanowień tego Regulaminu, która musi znaleźć się w każdej mającej zastosowanie umowie.

14. Zgłoszenia dotyczące naruszenia praw własności intelektualnej

Zgodnie z ustawą Digital Millennium Copyright Act („DMCA”) i innymi obowiązującymi ustawami przyjęliśmy zasady zamykania, w odpowiednich okolicznościach i wedle naszego wyłącznego uznania, kont użytkowników, którzy zostali uznani za dopuszczających się naruszeń w warunkach recydywy. Mamy też prawo, wedle naszego wyłącznego uznania, ograniczać dostęp do Produktów Oculus lub zamykać konta dowolnych użytkowników naruszających prawa własności intelektualnej innych osób, niezależnie od tego, czy naruszenia powtarzają się, czy nie.

Jeżeli użytkownik uważa, że cokolwiek, co znajduje się w Produktach Oculus lub jest dostępne za ich pośrednictwem narusza jakiekolwiek posiadane przez niego lub znajdujące się pod jego kontrolą prawa autorskie, może złożyć powiadomienie o takim naruszeniu u naszego Przedstawiciela pod poniższym adresem:

Przedstawiciel
Meta Platforms, Inc.
1601 Willow Road
Menlo Park, CA 94025, US
Telefon: +1 (650) 543 4800
Adres e-mail: ip@oculus.com

Prosimy zapoznać się z wymaganiami warunkującymi prawidłowość powiadomień, zawartymi w 17 U.S.C., §512(c)(3) (bezpośredni link: https://www.copyright.gov/title17/92chap5.html#512). Świadome składanie fałszywego oświadczenia o rzekomych naruszeniach może skutkować odpowiedzialnością odszkodowawczą, obejmującą koszty i wynagrodzenie pełnomocników prawnych poniesione przez nas lub przez podmiot rzekomo naruszający w związku z podjętymi na podstawie tego fałszywego oświadczenia działaniami zmierzającymi do usunięcia lub uniemożliwienia dostępu do danego materiału lub aktywności.

15. Hiperłącza

Użytkownik otrzymuje ograniczone, niewyłączne prawo do tworzenia w celach niekomercyjnych odsyłających do naszych witryn internetowych hiperłączy tekstowych; nie wolno mu jednak korzystać przy tym z naszych logotypów ani innych zastrzeżonych elementów graficznych, o ile nie posiada naszego jednoznacznego, pisemnego zezwolenia.

Produkty Oculus mogą zawierać linki do aplikacji i witryn zewnętrznych oraz innych usług zewnętrznych, przy czym użytkownik potwierdza, że rozumie, iż korzystając z linków zewnętrznych naraża się na ryzyko kontaktu z materiałami obraźliwymi, szkodliwymi, niezgodnymi z prawdą lub pod innym względem nieodpowiednimi. Użytkownik przyjmuje do wiadomości, że nie ponosimy żadnej odpowiedzialności za dostępność ani zgodność z prawdą tego rodzaju zasobów będących własnością osób trzecich ani ich produktów ani usług za ich pośrednictwem udostępnionych. Nie wspieramy i nie promujemy takich zasobów osób trzecich ani nie mamy na nie wpływu i nie składamy w odniesieniu do nich żadnych oświadczeń ani nie udzielamy w odniesieniu do nich żadnego rodzaju gwarancji. Wyświetlając i wykorzystując dowolne zasoby będące własnością osób trzecich użytkownik musi także mieć świadomość, że korzystanie z nich podlega odrębnym, określonym przez te osoby, regulaminom i zasadom.

16. Wyłączenie odpowiedzialności

16.1 PRZED SKORZYSTANIEM Z PRODUKTÓW OCULUS UŻYTKOWNIK MA OBOWIĄZEK ZAPOZNAĆ SIĘ Z WAŻNYMI OSTRZEŻENIAMI I WSKAZÓWKAMI DOTYCZĄCYMI BEZPIECZEŃSTWA I ZDROWIA, DOSTĘPNYMI POD ADRESEM https:/store.facebook.com/legal/quest/health-and-safety-warnings/. KORZYSTAJĄC Z PRODUKTÓW OCULUS, UŻYTKOWNIK OŚWIADCZA I POTWIERDZA, IŻ ZAPOZNAŁ SIĘ Z TYMI OSTRZEŻENIAMI I WSKAZÓWKAMI. ZASTRZEGAMY SOBIE PRAWO DO ICH AKTUALIZOWANIA I KORYGOWANIA, PROSIMY WIĘC O ICH OKRESOWE SPRAWDZANIE. DODATKOWYCH OSTRZEŻEŃ I WSKAZÓWEK Z ZAKRESU BEZPIECZEŃSTWA I ZDROWIA MOGĄ DOSTARCZYĆ TWÓRCY, ODNOSZĄC JE DO OKREŚLONYCH TREŚCI ZEWNĘTRZNYCH. UŻYTKOWNIK OŚWIADCZA I POTWIERDZA, ŻE PRZED ROZPOCZĘCIEM KORZYSTANIA Z PRODUKTÓW OCULUS ZAPOZNA SIĘ ZE WSZYSTKIMI OSTRZEŻENIAMI I WSKAZÓWAMI DOTYCZĄCYMI BEZPIECZEŃSTWA I ZDROWIA.

16.2 UŻYTKOWNIK JEDNOZNACZNIE PRZYJMUJE DO WIADOMOŚCI, ŻE UZYSKUJE DOSTĘP DO PRODUKTÓW OCULUS I KORZYSTA Z NICH WYŁĄCZNIE NA SWOJE WŁASNE RYZYKO. W STOSUNKACH MIĘDZY UŻYTKOWNIKIEM A FIRMĄ FACEBOOK, W MAKSYMALNYM ZAKRESIE, NA JAKI ZEZWALAJĄ OBOWIĄZUJĄCE PRZEPISY PRAWA, PRODUKTY OCULUS SĄ DOSTARCZANE W STANIE I W FORMIE, W JAKIEJ SIĘ ZNAJDUJĄ W MOMENCIE DOSTARCZENIA, BEZ GWARANCJI ICH DOSTĘPNOŚCI, A FIRMA FACEBOOK JEDNOZNACZNIE WYKLUCZA JAKIEKOLWIEK GWARANCJE, ZAPEWNIENIA I WARUNKI (WYRAŹNE LUB DOROZUMIANE, USTNE LUB PISEMNE), W TYM WSZELKIE DOROZUMIANE GWARANCJE PRZYDATNOŚCI HANDLOWEJ, ZDATNOŚCI DO OKREŚLONYCH CELÓW I BRAKU WAD. FACEBOOK NIE OŚWIADCZA ANI NIE POTWIERDZA PONADTO, ŻE (A) FUNKCJE ZAWARTE W PRODUKTACH OCULUS BĘDĄ WOLNE OD BŁĘDÓW ANI ŻE BĘDĄ SPEŁNIAĆ WYMAGANIA UŻYTKOWNIKA, (B) PRODUKTY OCULUS BĘDĄ DZIAŁAĆ W SPOSÓB NIEPRZERWANY, GWARANTUJĄCY BEZPIECZEŃSTWO DANYCH, BRAK BŁĘDÓW I WIRUSÓW, ANI ŻE (C) POPRAWIONE ZOSTANĄ JAKIEKOLWIEK WADY PRODUKTÓW OCULUS. ŻADNA INFORMACJA, WYTYCZNA ANI RADA UDZIELONA PRZEZ FIRMĘ FACEBOOK W FORMIE USTNEJ CZY PISEMNEJ NIE MOŻE BYĆ UZNAWANA ZA ŹRÓDŁO JAKIEJKOLWIEK RĘKOJMI BĄDŹ GWARANCJI. POWYŻSZE WYKLUCZENIE ODPOWIEDZIALNOŚCI GWARANCYJNEJ NALEŻY INTERPRETOWAĆ W MAKSYMALNYM ZAKRESIE DOZWOLONYM OBOWIĄZUJĄCYMI PRZEPISAMI PRAWA. PRZEPISY OBOWIĄZUJĄCE W NIEKTÓRYCH STANACH LUB JURYSDYKCJACH MOGĄ NIE ZEZWALAĆ NA WYŁĄCZENIE ODPOWIEDZIALNOŚCI Z TYTUŁU GWARANCJI DOROZUMIANYCH, ZATEM NIEKTÓRE LUB WSZYSTKIE ZAWARTE W TEJ SEKCJI WYKLUCZENIA ODPOWIEDZIALNOŚCI MOGĄ NIE MIEĆ ZASTOSOWANIA W PRZYPADKU DANEGO UŻYTKOWNIKA.

17. Przejęcie odpowiedzialności cywilnej

Użytkownik zobowiązuje się objąć ochroną, zwolnić z odpowiedzialności i przejąć odpowiedzialność wobec firmy Facebook, jej podmiotów powiązanych, niezależnych wykonawców i dostawców usług, oraz członków zarządu, funkcjonariuszy, pracowników i przedstawicieli (zwanych zbiorczo „Podmiotami Facebooka”) w odniesieniu do wszelkich zgłaszanych przez osoby trzecie roszczeń, odszkodowań, kosztów, zobowiązań i wydatków (w tym w szczególności lecz niewyłącznie zasadnych kosztów reprezentacji prawnej), spowodowanych, wynikających lub związanych z (a) dokonanym przez użytkownika zakupem lub użyciem lub niemożnością użycia Produktów Oculus; (b) naruszeniem przez użytkownika niniejszego Regulaminu lub innych odnośnych regulaminów, zasad, ostrzeżeń lub wskazówek przekazanych przez firmę Facebook lub osobę trzecią, a dotyczących Produktów Oculus; (c) naruszeniem przez użytkownika dowolnego obowiązującego przepisu lub prawa dowolnej osoby trzeciej lub (d) dowolną dostarczoną przez użytkownika Treścią użytkownika lub Opinią.

18. Ograniczenie odpowiedzialności

PODMIOTY FACEBOOKA NIE PONOSZĄ ODPOWIEDZIALNOŚCI ZA JAKIEKOLWIEK UTRACONE KORZYŚCI ANI INNE SZKODY WTÓRNE, SZCZEGÓLNE, NIEMAJĄTKOWE, POŚREDNIE CZY PRZYPADKOWE, WYNIKŁE Z UŻYWANIA PRZEZ UŻYTKOWNIKA LUB NIEMOŻNOŚCI UŻYCIA PRODUKTÓW OCULUS LUB Z NIMI ZWIĄZANE, NAWET JEŻELI KTÓRYŚ Z PODMIOTÓW FACEBOOKA ZOSTAŁ POINFORMOWANY O MOŻLIWOŚCI POWSTANIA TAKICH SZKÓD. ŁĄCZNA ODPOWIEDZIALNOŚĆ PODMIOTÓW FACEBOOKA WYNIKAJĄCA Z UŻYCIA LUB NIEMOŻNOŚCI UŻYCIA PRODUKTÓW OCULUS LUB Z NIMI ZWIĄZANA W ŻADNYM WYPADKU NIE PRZEKROCZY WIĘKSZEJ Z NASTĘPUJĄCYCH WARTOŚCI: STU DOLARÓW (100 USD) LUB KWOTY ZAPŁACONEJ NAM PRZEZ UŻYTKOWNIKA W CELU KORZYSTANIA Z PRODUKTÓW OCULUS. POWYŻSZE WYKLUCZENIE OKREŚLONYCH RODZAJÓW ODPOWIEDZIALNOŚCI ODSZKODOWAWCZEJ I OGRANICZENIE ODPOWIEDZIALNOŚCI NALEŻY INTERPRETOWAĆ W MAKSYMALNYM ZAKRESIE DOZWOLONYM OBOWIĄZUJĄCYMI PRZEPISAMI PRAWA. PRZEPISY OBOWIĄZUJĄCE W NIEKTÓRYCH STANACH LUB JURSDYKCJACH MOGĄ NIE ZEZWALAĆ NA WYŁĄCZENIE LUB OGRANICZENIE ODPOWIEDZIALNOŚCI Z TYTUŁU NIEKTÓRYCH RODZAJÓW SZKÓD, WIĘC NIEKTÓRE LUB WSZYSTKIE ZAWARTE W TEJ SEKCJI WYKLUCZENIA I OGRANICZENIA OKREŚLONE POWYŻEJ MOGĄ NIE MIEĆ W TYM PRZYPADKU ZASTOSOWANIA. BEZ WZGLĘDU NA JAKIEKOLWIEK ODMIENNE POSTANOWIENIA, ŻADEN ZAPIS NINIEJSZEGO REGULAMINU NIE WYKLUCZA ANI NIE OGRANICZA NASZEJ ODPOWIEDZIALNOŚCI ZA OSZUSTWA, ŚMIERĆ LUB OBRAŻENIA CIAŁA SPOWODOWANE NASZYM ZANIEDBANIEM ANI NIE MA NA CELU WPŁYNIĘCIA NA NIEZBYWALNE PRAWA USTAWOWE UŻYTKOWNIKA.

19. Rozstrzyganie sporów

PROSIMY O UWAŻNE PRZECZYTANIE PONIŻSZEJ SEKCJI, PONIEWAŻ ZAWIERA ONA OBOWIĄZUJĄCY UŻYTKOWNIKÓW WYMÓG PODDANIA SIĘ WIĄŻĄCEMU ARBITRAŻOWI (ZRZECZENIA SIĘ POSTĘPOWANIA PRZED SĄDEM) W KAŻDYM SPORZE Z FIRMĄ FACEBOOK (POZA OKREŚLONYMI ROSZCZENIAMI DOTYCZĄCYMI WŁASNOŚCI INTELEKTUALNEJ I ROSZCZENIAMI O NIEWIELKIEJ WARTOŚCI) ORAZ OGRANICZA ZAKRES MOŻLIWYCH DO UZYSKANIA OD FIRMY FACEBOOK ŚRODKÓW NAPRAWCZYCH (WYKLUCZENIE ZBIOROWYCH POSTĘPOWAŃ ARBITRAŻOWYCH I POWÓDZTW ZBIOROWYCH).

19.1 Wiążący arbitraż; Spory; Roszczenia o niewielkiej wartości. Użytkownik oraz Facebook zgadzają się zrzec wszelkich praw do rozpraw z udziałem ławy przysięgłych oraz prawa do poddania dowolnego Sporu pod decyzję sądu i zamiast tego zgadzają się poddać wiążącej decyzji arbitrażowej (czyli powierzyć ostateczne i wiążące rozstrzygnięcie Sporu jednej lub kilku bezstronnym osobom), z zastrzeżeniem jednak, że użytkownik ma prawo wnoszenia dowolnych Sporów przed sąd ds. roszczeń o niewielkiej wartości, o ile wszystkie wymagania tego rodzaju sądu, łącznie ze wszelkimi ograniczeniami dotyczącymi jurysdykcji i kwoty będącej przedmiotem Sporu, zostaną spełnione. Użytkownik zobowiązuje się do wnoszenia Sporów przed sąd ds. roszczeń o niewielkiej wartości w hrabstwie San Mateo w stanie Kalifornia lub, jeżeli zamieszkuje w Stanach Zjednoczonych, przed sąd ds. roszczeń o niewielkiej wartości właściwy dla jego miejsca zamieszkania. Termin „Spór” w rozumieniu, w jakim został użyty w niniejszej sekcji 19, oznacza dowolny spór, podstawę powództwa, roszczenie lub polemikę w jakikolwiek sposób związany z firmą Facebook w związku z niniejszym Regulaminem, przedmiotem niniejszego Regulaminu lub dostępem do Produktów Oculus i korzystaniem z nich lub z tymi rzeczami związaną, w tym m.in. spór dotyczący umowy, szkód na osobie, deliktu, gwarancji, regulacji lub statutu lub na innej podstawie prawnej lub majątkowej lub spór, w którym uczestniczą osoby trzecie (np. twórcy Treści zewnętrznych), z wyjątkiem sporów, podstaw powództwa, roszczeń i polemiki związanych z własnością intelektualną należącą do firmy Facebook (np. znaków towarowych, zastrzeżonego wzornictwa, nazw domen, tajemnic handlowych, majątkowych praw autorskich i/lub patentów). Użytkownik i Facebook udzielają arbitrowi wyłącznego upoważnienia do rozstrzygania wszelkich sporów odnoszących się do wykładni, zastosowania czy wykonalności niniejszego Regulaminu lub zawarcia niniejszej umowy, w tym możliwości poddania pod arbitraż wszelkich sporów czy roszczeń dotyczących nieważności któregokolwiek z zapisów niniejszego Regulaminu lub jego całości.

19.2 No Class Arbitrations, Class Actions or Representative Actions. Użytkownik oraz Facebook oświadczają, że każdy Spór ma dla użytkownika i firmy Facebook charakter indywidualny i że wszelkie Spory będą rozstrzygane w drodze indywidualnego arbitrażu i nie będą przedmiotem arbitrażu zbiorowego ani powództw zbiorowych. Żadna ze stron nie wyraża zgody na arbitraż zbiorowy ani na arbitraż, w którym jedna osoba powołuje się na Spór, sugerując, że jest on reprezentatywny dla jakiejkolwiek innej osoby lub osób. Użytkownik i Facebook nie wyrażają zgody na traktowanie Sporu jako powództwa zbiorowego lub wnoszonego przez uprawniony podmiot, ani w ramach postępowania arbitrażowego, ani poza nim, ani w imieniu jakiejkolwiek innej osoby lub osób.

19.3 Federal Arbitration Act. Użytkownik i firma Facebook uzgadniają, że niniejszy Regulamin ma wpływ na handel międzystanowy i że egzekwowalność sekcji 19 podlega Ustawie o arbitrażu federalnym (Federal Arbitration Act, 9 U.S.C. § 1 i kolejne, dalej zwanej „FAA”) i zgodnie z nią będzie interpretowany i egzekwowany, zarówno pod względem merytorycznym, jak i proceduralnym, w największym stopniu dopuszczalnym przez obowiązujące przepisy prawa.

19.4 Confidentiality. Arbiter, Facebook i użytkownik zobowiązują się traktować jako poufne wszelkie postępowania, w tym m.in. wszelkie informacje zebrane, przygotowane i przedstawione dla celów arbitrażu lub związane ze Sporem (Sporami), którego dotyczą. Arbiter będzie upoważniony do wydawania odpowiednich decyzji w celu zagwarantowania poufności, chyba że przepisy prawa stanowią inaczej.

19.5 Process. Naszym celem jest rozwiązywanie roszczeń w sposób sprawiedliwy i szybki. W związku z powyższym, w odniesieniu do każdego Sporu z firmą Facebook, użytkownik zobowiązuje się w pierwszej kolejności skontaktować się z firmą Facebook i spróbować rozwiązać spór polubownie, wysyłając firmie Facebook pisemne powiadomienie o swoim roszczeniu („Powiadomienie”). Powiadomienie należy przesłać firmie Facebook listem poleconym na następujący adres: General Counsel, Oculus, 1601 Willow Road, Menlo Park, CA 94025. Powiadomienie musi (a) zawierać imię i nazwisko użytkownika, jego adres zamieszkania i adres e-mail i/lub numer telefonu komórkowego powiązany z jego kontem Oculus; (b) opisywać charakter i podstawę roszczenia i (c) konkretnie określać żądany środek naprawczy. Jeżeli użytkownik i Facebook nie osiągną porozumienia odnośnie do rozstrzygnięcia roszczenia w ciągu 30 dni od doręczenia Powiadomienia, wówczas każda ze stron ma prawo, zgodnie z niniejszą Sekcją 19, założyć sprawę arbitrażową lub powództwo w sądzie. Użytkownik i firma Facebook uznają, że wszelkie Spory muszą zostać wszczęte lub wniesione w ciągu jednego roku od powstania danego roszczenia. Upływ tego okresu powoduje trwałe przedawnienie Sporu.

W przypadku niemożności rozstrzygnięcia Sporu przez użytkownika i firmę Facebook, gdy użytkownik nie dochodzi swoich roszczeń przed sądem ds. roszczeń o niewielkiej wartości, użytkownik lub Facebook są zobowiązani niezwłocznie przekazać Spór do wiążącego postępowania arbitrażowego w siedzibie Amerykańskiego Stowarzyszenia Arbitrażu (American Arbitration Association, w skrócie „AAA”). W przypadku odmowy przez AAA lub niemożności poprowadzenia arbitrażu przez AAA, użytkownik oraz Facebook zobowiązują się skorzystać z uzgodnionego przez obie strony forum arbitrażowego lub arbitra. Jeżeli mimo podjęcia wysiłków w rozsądnym zakresie, użytkownik ani Facebook nie będą w stanie osiągnąć porozumienia co do wyboru forum arbitrażowego lub arbitra, forum takie lub arbiter zostaną wyznaczone przez AAA lub właściwy sąd. Arbitraż zostanie przeprowadzony zgodnie z Zasadami arbitrażu konsumenckiego AAA (AAA Consumer Arbitration Rules, (zwanymi dalej „Zasadami AAA”) w aktualnie obowiązującej wersji. Zasady AAA i inne informacje na temat AAA i arbitrażu są dostępne pod adresem https://www.adr.org. Można je też uzyskać telefonicznie pod numerem 1-800-778-7879 lub zwrócić się o nie listownie na adres 120 Broadway, Floor 21, New York, NY 10271. Akceptując niniejszy Regulamin, użytkownik albo (1) potwierdza przeczytanie i zrozumienie zasad AAA albo (2) rezygnuje z czytania Zasad AAA, jednocześnie jednak zrzekając się prawa do twierdzenia, że Zasady AAA są pod jakimkolwiek względem niesprawiedliwe. Użytkownik i Facebook stwierdzają, że niniejszy Regulamin reguluje przebieg arbitrażu oraz że obowiązujące Zasady AAA mogą ulegać zmianom, wprowadzanym w nich okresowo przez AAA w toku przewidzianych w tym celu procedur.

W granicach określonych ustawą FAA, niniejszym Regulaminem i obowiązującymi Zasadami AAA, arbiter posiada wyłączność władzy i jurysdykcji, umożliwiającą mu podejmowanie wszelkich dotyczących Sporu decyzji proceduralnych i merytorycznych; jego uprawnienia nie obejmują jednak: upoważnienia do przeprowadzenia arbitrażu zbiorowego lub powództw wytaczanych przez uprawnione podmioty, które są zakazane na podstawie zapisów niniejszego Regulaminu (jak stwierdzono powyżej). Arbitrowi wolno wyłącznie prowadzić arbitraż indywidualny i nie wolno mu przy tym konsolidować roszczeń więcej niż jednej osoby ani przewodzić żadnej formie postępowania zbiorowego ani wniesionego przez uprawniony podmiot, ani postępowań w imieniu więcej niż jednej osoby lub z udziałem więcej niż jednej osoby.

O ile arbiter nie stwierdzi, że arbitraż był bezzasadny lub zastosowany do niewłaściwego celu, Facebook poniesie wszystkie opłaty i koszty związane ze zgłoszeniem sporu, przeprowadzeniem arbitrażu oraz pracą arbitra. Jeżeli arbiter zasądzi kwotę wyższą niż wartość naszej ostatniej pisemnej propozycji polubownej złożonej przed wyborem arbitra (lub w przypadku gdy nie została złożona przez nas propozycja polubowna przed wyborem arbitra), wówczas wypłacimy użytkownikowi zasądzoną kwotę lub 5.000 USD, w zależności od tego, która z tych kwot będzie wyższa, oraz poniesiemy koszty pełnomocnika procesowego, honorarium pełnomocnika procesowego oraz zwrócimy wszelkie koszty (w tym koszty i honoraria biegłych), poniesione w uzasadniony sposób przez użytkownika i jego pełnomocnika procesowego w związku ze zbadaniem, przygotowaniem i dochodzeniem roszczenia w drodze arbitrażu. Zrzekamy się prawa do dochodzenia zwrotu honorarium pełnomocnika procesowego oraz wszelkich kosztów poniesionych w powiązaniu z ewentualnym uzasadnionym arbitrażem pomiędzy nami a użytkownikiem.

19.6 Right to Opt Out. Użytkownik może odmówić objęcia postanowieniami dotyczącymi arbitrażu. W takim przypadku ani użytkownik, ani firma Facebook nie mogą wymagać od siebie nawzajem uczestnictwa w postępowaniu arbitrażowym. W celu rezygnacji użytkownik jest zobowiązany powiadomić nas o swojej decyzji na piśmie w ciągu 30 dni od daty pierwszego objęcia postanowieniami dotyczącymi arbitrażu, podać swoje imię i nazwisko oraz adres zamieszkania, adres e-mail używany z kontem Oculus (w przypadka posiadania go), a także przekazać nam wyraźne oświadczenie o chęci rezygnacji z objęcia postanowieniami dotyczącymi arbitrażu. Wnioski o rezygnację należy wysyłać na adres: General Counsel, Oculus, 1601 Willow Rd., Menlo Park, CA 94025.

Jeśli sąd lub arbiter uzna, że żadne z ograniczeń niniejszej sekcji nie obowiązuje w odniesieniu do danego roszczenia o odszkodowanie lub żądanie usunięcia skutków naruszenia (w tym publiczne zarządzenie tymczasowe), wówczas to roszczenie lub to żądanie usunięcia skutków naruszenia (i tylko je) należy wyłączyć z procedury arbitrażu i można je wnieść do sądu. O ile użytkownik nie zrezygnuje z postanowień dotyczących arbitrażu, niniejsza klauzula Sekcji 19 dotycząca rozstrzygania sporów zachowuje ważność także po rozwiązaniu niniejszego Regulaminu.

Sądy w niektórych krajach mogą nie zezwalać użytkownikom na wyrażenie zgody na arbitraż. W przypadku użytkownika zamieszkującego w jednym z tych krajów zastosowanie będą miały prawa takiego kraju.

20. Prawo właściwe

20.1 Dostęp do Produktów Oculus i korzystanie z nich podlega prawu stanowemu Kalifornii, z wyłączeniem przepisów kolizyjnych. Dostęp użytkownika do Produktów Oculus oraz korzystanie z nich może również podlegać innym przepisom – zarówno lokalnym, jak i stanowym, ogólnokrajowym lub międzynarodowym.

20.2 W zakresie nieobjętym postanowieniami Sekcji 19 użytkownik zgadza się ponadto, że wszelkie spory, podstawy powództwa, roszczenia i kontrowersje powstałe na mocy niniejszego Regulaminu, których nie można rozstrzygnąć w drodze zwykłych negocjacji, będą rozstrzygane wyłącznie przez sądy okręgowe Stanów Zjednoczonych Okręgu Północnego Kalifornii lub sąd stanowy znajdujący się w hrabstwie San Mateo i zgadza się poddać osobistej jurysdykcji tych sądów dla celów rozstrzygania wszelkich sporów tego typu w zakresie dopuszczonym prawem. Sądy w niektórych krajach mogą nie stosować prawa stanu Kalifornia do niektórych typów sporów albo nie zezwalać użytkownikowi na wyrażenie zgody na jurysdykcję sądów kalifornijskich. W przypadku użytkownika zamieszkującego w jednym z tych krajów do takich sporów odnoszących się do Produktów Oculus zastosowanie będą miały prawa takiego kraju. W szczególności jeżeli użytkownik jest konsumentem i zamieszkuje w państwie członkowskim Unii Europejskiej, przepisy tego państwa członkowskiego będą miały zastosowanie do każdego roszczenia, powództwa lub sporu użytkownika z Facebookiem wynikającego z lub odnoszącego się do niniejszego Regulaminu lub Produktów Oculus, a roszczenie, powództwo lub spór mogą zostać rozpatrzone w dowolnym właściwym sądzie w tym kraju mającym właściwość do rozstrzygania tego roszczenia. We wszystkich pozostałych przypadkach użytkownik przyjmuje do wiadomości, że jego roszczenie będzie rozpatrywane zgodnie z niniejszym Regulaminem.

21. Wprowadzanie zmian w Produktach Oculus

Zastrzegamy sobie prawo zmieniania, zawieszania, usuwania, niekontynuowania i wyłączania dostępu do Produktów Oculus lub ich określonych części i możemy z tego prawa korzystać w dowolnym momencie i bez uprzedzenia. W żadnym wypadku Facebook nie będzie ponosić odpowiedzialności za usunięcie lub wyłączenie dostępu do dowolnej części lub dowolnej funkcji Produktów Oculus.

22. Wypowiedzenie

W przypadku naruszenia przez użytkownika niniejszego Regulaminu lub jakichkolwiek innych regulaminów i zasad, do których zawarto tu odniesienia, lub jeżeli w dowolny inny sposób użytkownik narazi nas na ryzyko odpowiedzialności prawnej, zastrzegamy sobie prawo odebrania mu prawa dostępu do Produktów Oculus i prawa do korzystania z nich.

23. Klauzula salwatoryjna

W przypadku, gdy którekolwiek z postanowień niniejszego Regulaminu zostanie uznane za niezgodne z prawem, nieważne lub niemożliwe do wyegzekwowania, wówczas postanowienie takie zostanie uznane za wyłączone z niniejszego Regulaminu i nie będzie miało wpływu na ważność i możliwość egzekwowania któregokolwiek z pozostałych postanowień.

24. Cesja

Użytkownik nie może przenosić niniejszego Regulaminu ani żadnego z wynikających z niego praw bez uprzedniej pisemnej zgody firmy Facebook, a wszelkie próby dokonania takiej cesji bez wymaganej zgody nie będą miały skutków prawnych. Z zastrzeżeniem mocy obowiązującej poprzedniej klauzuli, niniejszy Regulamin obowiązuje nas i naszych następców prawnych i cesjonariuszy, działa na naszą i ich korzyść oraz będzie przez nas i przez nich egzekwowany.

25. Brak zrzeczenia się praw wynikających z umowy

Żaden przypadek niewyegzekwowania przez Facebook wykonania przez użytkownika dowolnych postanowień niniejszego Regulaminu lub niewykorzystania przysługujących nam na jego mocy lub ogólnie obowiązującego prawa środków naprawczych i praw nie może być interpretowany jako zrzeczenie się ani rezygnacja z jakiegokolwiek postanowienia, prawa lub środka naprawczego, ani w tym, ani w żadnym innym przypadku. Postanowienie takie, prawo lub środek naprawczy pozostaną ważne, zachowując pełną moc i skuteczność.

26. Kontakt z nami

Wszelkie pytania i zastrzeżenia dotyczące niniejszego Regulaminu i Produktów Oculus prosimy kierować do nas przez portal pomocy pod adresem https://support.oculus.com lub e-mailem: contact@oculus.com.

27. Szczególne postanowienia dotyczące użytkowników spoza Stanów Zjednoczonych

Niektóre szczególne warunki dotyczące wyłącznie użytkowników z Niemiec można znaleźć pod adresem https:///store.facebook.com/legal/quest/terms-applicable-to-germany/. Użytkowników mieszkających w Niemczech prosimy o uważne zapoznanie się z nimi.

W przypadku, jeśli użytkownik jest firmą założoną w Unii Europejskiej lub w Wielkiej Brytanii i publikuje na Platformie Oculus treści oferowane użytkownikom końcowym znajdującym się w Unii Europejskiej lub w Wielkiej Brytanii, więcej informacji o relacji handlowej z nami użytkownik uzyska z powiadomienia Platformy dla firm, które stanowi uzupełnienie niniejszego Regulaminu.