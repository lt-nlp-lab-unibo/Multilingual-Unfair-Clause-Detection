Regulamin
Ostatnia aktualizacja: 27 listopada 2012 r. N

iniejsze warunki i postanowienia („Warunki”) określają zasady dostępu i użytkowania witryn internetowych i aplikacji mobilnych firmy Yelp, których dotyczą niniejsze Warunki („Witryna”). Przejście do Witryny i korzystanie z niej oznacza wyrażenie zgody na niniejsze Warunki i formalne zawarcie wiążącej umowy z firmą Yelp Ireland Ltd. zarejestrowaną w Irlandii („Yelp”). Nie należy przechodzić do Witryny ani z niej korzystać w przypadku niewyrażenia zgody na Warunki.

DEFINICJE
Podmioty
Zaimki „ty” i „twój” odnoszą się do użytkownika Witryny. „Użytkownik” to osoba mająca dostęp do Witryny, przeglądająca jej zawartość, korzystająca z zawartych w niej informacji lub w jakikolwiek inny sposób użytkująca Witrynę. Zaimki „my”, „nas” i „nasze” dotyczą firmy Yelp.

Treść
Określenie „treść” oznacza tekst, obrazy, zdjęcia, nagrania audio i wideo, dane lokalizacyjne oraz wszystkie inne rodzaje danych lub formy komunikacji. Określenie „Twoja treść” oznacza treść przesyłaną lub transmitowaną do, za pośrednictwem lub w związku z używaniem Witryny, taką jak oceny, recenzje, pochwały, zaproszenia, rejestracje, wiadomości i informacje wyświetlane publicznie w profilu konta użytkownika. Określenie „treść użytkownika” oznacza treść przesyłaną lub transmitowaną do, za pośrednictwem lub w związku z używaniem Witryny. Określenie „treść Yelp” oznacza treść tworzoną przez firmę Yelp i udostępnianą w Witrynie. Określenie „treść osoby trzeciej” oznacza treść pochodzącą od osób innych niż firma Yelp lub związanych z nimi użytkowników, która jest udostępniana w Witrynie. Określenie „treść witryny” oznacza wszelką treść udostępnianą w ramach Witryny, w tym Twoją treść, treść użytkownika, treść osoby trzeciej oraz treść Yelp.

ZMIANY WARUNKÓW ŚWIADCZENIA USŁUG
Warunki mogą być co pewien czas zmieniane. Najbardziej aktualna wersja niniejszych Warunków będzie znajdowała się tutaj. Użytkownik rozumie i akceptuje fakt, że dostęp lub korzystanie z Witryny jest regulowane przez Warunki obowiązujące w chwili uzyskania dostępu do Witryny lub jej używania. Jeśli w niniejszych Warunkach wprowadzimy istotne zmiany, przed ich wejściem w życie, powiadomimy o tym fakcie użytkownika pocztą elektroniczną lub poprzez umieszczenie odpowiedniej wiadomości w Witrynie. U góry tej strony umieszczona także zostanie data ostatniego wprowadzenia zmian. Zalecane jest regularne przeglądanie niniejszych Warunków, ponieważ zmienione ich wersje stają się wiążące. Wszelkie takie modyfikacje będą obowiązywały po opublikowaniu nowych Warunków. Użytkownik rozumie i akceptuje fakt, że dalszy dostęp do Witryny lub możliwość korzystania z niej po wejściu w życie takich modyfikacji Warunków wymaga ich zaakceptowania.

TŁUMACZENIA
Dla wygody użytkowników niniejsze Warunki mogą zostać przetłumaczone na inne języki. Niemniej jednak wersja angielska określa relacje z firmą Yelp, a jakiekolwiek niezgodności między różnymi wersjami językowymi będą rozstrzygane na korzyść wersji angielskiej.

KORZYSTANIE Z WITRYNY
Uprawnienia
Aby uzyskać dostęp do Witryny lub z niej korzystać, należy mieć co najmniej 18 lat oraz posiadać niezbędne pełnomocnictwa i upoważnienia do występowania jako strona umowy w myśl niniejszych Warunków. Dostęp do Witryny lub korzystanie z niej mogą być zabronione konkurentom firmy Yelp oraz osobom, którym wcześniej zabroniono dostępu do Witryny lub zamknięto konto.

Zezwolenie na korzystanie z Witryny
Udzielamy zezwolenia na korzystanie z Witryny w zakresie wynikającym z niniejszych Warunków. Używanie Witryny odbywa się na własne ryzyko, pod którym to pojęciem rozumiane jest także ryzyko narażenia się na treści obraźliwe, nieprzyzwoite, nieodpowiednie, niedopuszczalne lub z innych względów uznane za niewłaściwe.

Dostępność Witryny
Witryna może być modyfikowana, aktualizowana, a jej działanie zawieszane lub przerywane, w dowolnym momencie, bez powiadomienia ani ponoszenia odpowiedzialności.

Konta użytkowników
Aby móc korzystać z niektórych funkcji oferowanych w Witrynie, konieczne jest utworzenie konta i podanie pewnych informacji na swój temat. Użytkownik ponosi odpowiedzialność za zapewnienie poufności hasła do swojego konta. Jest on także odpowiedzialny za wszelkie aktywności związane z kontem. Użytkownik potwierdza, że niezwłocznie zawiadomi firmę Yelp o jakimkolwiek nieuprawnionym użyciu jego konta. Firma Yelp zastrzega sobie prawo do zamknięcia konta w dowolnym momencie, bez podania przyczyny.

Konto jest przeznaczone wyłącznie do niekomercyjnego użytku osobistego. Podczas jego tworzenia konieczne jest podanie pełnych i dokładnych informacji na swój temat, co zwiększy wiarygodność użytkownika jako osoby rozwijającej treści publikowane w Witrynie. Zabronione jest podawanie się za inną osobę (np. podszywanie się pod osobę publiczną lub sąsiada), tworzenie lub używanie konta innej osoby, podawanie adresu e-mail innej osoby oraz tworzenie wielu kont. W przypadku posługiwania się pseudonimem należy mieć na uwadze fakt, że inni użytkownicy będą mogli ustalić Twoją tożsamość, jeśli na przykład informacje identyfikacyjne zostaną przez Ciebie umieszczone w recenzjach, użyjesz tych samych informacji o koncie w innych witrynach lub zezwolisz innym witrynom na udostępnienie informacji na Twój temat firmie Yelp. Więcej informacji można znaleźć w Zasadach ochrony prywatności.

Komunikacja z firmą Yelp i innymi użytkownikami
Utworzenie konta jest jednoznaczne z wyrażeniem zgody na otrzymywanie pewnych wiadomości związanych z użytkowaniem Witryny. Przykładowo, od innych użytkowników możesz otrzymywać pochwały lub zlecenia nawiązania znajomości. Użytkownik będzie także otrzymywał nasz cotygodniowy biuletyn elektroniczny (newsletter) z informacjami na temat wydarzeń w okolicy. Tutaj można zrezygnować z otrzymywania zbędnych wiadomości.

TREŚĆ
Odpowiedzialność za swoją treść
Użytkownik ponosi wyłączną odpowiedzialność za swoją treść, która po opublikowaniu nie zawsze może zostać wycofana. Użytkownik ponosi wszelkie rodzaje ryzyka związanego z jego treścią, w tym także jest świadomy faktu, że działania innych osób mogą zależeć od jakości, dokładności lub wiarygodności tych treści, a także tego, że podanie w nich pewnych informacji może spowodować ujawnienie tożsamości użytkownika. Użytkownik oświadcza, że jest właścicielem treści lub posiada niezbędne uprawnienia do korzystania z nich oraz do upoważniania innych osób do ich używania, w zakresie opisanym w niniejszych Warunkach. Użytkownik nie może zakładać, że jego treść jest w jakikolwiek sposób sponsorowana lub uwiarygodniana przez firmę Yelp.

Użytkownik może zostać pociągnięty do odpowiedzialności, jeśli na przykład jego treści zawierają materiały fałszywe, celowo wprowadzające w błąd lub zniesławiające; naruszają prawa osób trzecich, w tym prawa autorskie, znaki handlowe, patenty, tajemnicę handlową, prawo moralne, prawo do prywatności, prawo do publikowania lub jakiekolwiek inne prawa własności intelektualnej lub prawa majątkowe; zawierają materiały niezgodne z prawem, w tym nielegalne materiały nawołujące do nienawiści lub pornografię; są skierowane przeciw mniejszościom lub im szkodzą; naruszają inne przepisy lub regulacje prawne bądź nawołują do ich złamania.

Prawo firmy Yelp do korzystania z treści użytkowników
Możemy korzystać z treści użytkowników w różny sposób, w tym prezentować je publicznie, zmieniać ich format, umieszczać w reklamach lub w innych dziełach, tworzyć dzieła pochodne na ich podstawie, promować je i dystrybuować, jak również zezwalać innym podmiotom na takie działania w ich witrynach internetowych lub na ich platformach medialnych („Inne media”). W związku z powyższym, niniejszym użytkownik udziela nam nieodwołalnych praw do używania jego treści w dowolnym celu, przy czym nie są one ograniczone geograficznie, mają charakter wieczysty, niewyłączny, bezpłatny, przenośny oraz podlegają cesji lub sublicencjonowaniu. Ponadto, użytkownik nieodwołalnie udostępnia swoje treści innym użytkownikom Witryny oraz Innych mediów w związku z korzystaniem przez nich z Witryny i jakichkolwiek Innych mediów. Na koniec, użytkownik nieodwołalnie rezygnuje i spowoduje rezygnację na rzecz firmy Yelp i jej użytkowników z wszelkich roszczeń oraz dochodzenia swoich praw moralnych lub przypisanych do jego treści. Określenie „używać” oznacza używanie, kopiowanie, publikowanie, wyświetlanie, odtwarzanie, rozpowszechnianie, modyfikowanie, tłumaczenie, usuwanie, analizowanie, komercjalizowanie i opracowywanie dzieł pochodnych na podstawie Twoich treści.

Własność
Zgodnie z umową między użytkownikiem a firmą Yelp, użytkownik jest właścicielem swoich treści. Jesteśmy właścicielami treści Yelp, w tym również, ale nie wyłącznie, interfejsów graficznych, funkcji interaktywnych, grafik, wzorów, kompilacji, w tym również, ale nie wyłącznie, naszych kompilacji treści użytkowników i innych treści Witryny, kodu komputerowego, produktów, oprogramowania, zagregowanych ocen recenzji użytkowników oraz wszelkich innych elementów i składników Witryny, z wyłączeniem Twojej treści, treści użytkowników i treści osób trzecich. Jesteśmy również właścicielem praw autorskich, znaków handlowych, znaków usługowych, nazw handlowych i innych praw własności intelektualnej na całym świecie („Prawa własności intelektualnej”) powiązanych z treścią Yelp oraz Witryną, które są chronione prawem autorskim, przepisami dotyczącymi wzorów użytkowych, prawem patentowym, przepisami dotyczącymi znaków handlowych oraz wszelkimi innymi, odnośnymi prawami i regulacjami dotyczącymi własności intelektualnej oraz prawami majątkowymi. W związku z powyższym, zabronione jest modyfikowanie, kopiowanie, rozpowszechnianie, tworzenie dzieł pochodnych i adaptacji, publiczne prezentowanie oraz wykorzystywanie w jakikolwiek inny sposób treści Yelp w całości lub w części, z wyjątkiem sytuacji, gdy udzielona zostanie wyraźna zgoda firmy Yelp. Jeśli nie zostało to wyraźnie i jednoznacznie stwierdzone w niniejszych Warunkach, nie udzielamy użytkownikowi żadnych praw, wyraźnie ani w sposób dorozumiany, a wszelkie prawa do Witryny i treści Yelp zachowuje firma Yelp.

Reklama
Firma Yelp i jej licencjobiorcy mogą publicznie wyświetlać reklamy i inne informacje dotyczące Twoich treści. Użytkownik nie jest uprawniony do żadnego wynagrodzenia za takie reklamy. Sposób realizacji, tryb i zakres działań reklamowych mogą ulec zmianie bez potrzeby powiadamiania użytkownika.

Źródła treści
Pewne treści Witryny („Treść źródłowa”) są dostępne ze źródeł Real Simple Syndication i Atom („Źródła”). Użytkownik może uzyskać dostęp i korzystać ze Źródeł w celu wyświetlenia Treści źródłowej na komputerze osobistym, w swojej witrynie lub blogu („Twoja witryna”), pod warunkiem, że (i) Źródła są używane wyłącznie w niekomercyjnych celach prywatnych; (ii) wyświetlana Treść źródłowa łączy się z odpowiednimi stronami w witrynach firmy Yelp i wskazuje firmę Yelp jako źródło danych; (iii) używanie lub wyświetlanie Treści źródłowej nie sugeruje, że firma Yelp promuje lub uwiarygodnia jakiekolwiek powody działań, pomysły, witryny, produkty lub usługi, w tym Twoją witrynę; (iv) użytkownik nie redystrybuuje Treści źródłowej; (v) korzystanie ze Źródeł nie przeciąża systemów firmy Yelp. Firma Yelp zastrzega sobie wszelkie prawa do Treści źródłowej i w dowolnym momencie może zaprzestać udostępniania Źródeł. Aby uzyskać informacje o innych możliwościach korzystania ze Źródeł, należy wybrać opcję „Partnerstwo” na naszej stronie kontaktowej dostępnej tutaj.

Inne
Treść użytkownika (w tym jakiekolwiek treści, które mogły zostać utworzone przez użytkowników zatrudnionych lub wynajętych przez firmę Yelp) niekoniecznie odzwierciedla opinie firmy Yelp. Zastrzegamy sobie prawo do okresowego usuwania, monitorowania, edytowania lub przywracania Treści użytkownika, według własnego uznania, z dowolnej przyczyny lub bez podania przyczyny, bez powiadamiania użytkownika. Przykładowo, możemy usunąć recenzję, jeśli uznamy, że narusza nasze Wytyczne dotyczące treści. Nie jesteśmy zobowiązani do przechowywania lub udostępnienia użytkownikowi kopii jego treści ani nie gwarantujemy poufności Treści użytkownika.

OGRANICZENIA
Nie jesteśmy zobligowani do wyegzekwowania Warunków w Twoim imieniu od innego użytkownika. Jakkolwiek zachęcamy do informowania nas o potencjalnych naruszeniach Warunków przez innych użytkowników, zastrzegamy sobie prawo do wyjaśnienia takich sytuacji i podjęcia odpowiednich w naszym mniemaniu działań.

Użytkownik potwierdza, że nie będzie pomagał, zachęcał ani umożliwiał innym osobom używania Witryny do:
naruszania naszych Wytycznych dotyczących treści, na przykład przez pisanie fałszywych lub zniesławiających recenzji, wymianę recenzji z innymi firmami lub wynagradzanie innych bądź przyjmowanie wynagrodzenia w celu napisania lub usunięcia recenzji;
naruszania praw osób trzecich, w tym naruszania poufności, praw autorskich, znaków handlowych, patentów, tajemnicy handlowej, prawa moralnego, prawa do prywatności, prawa do publikowania lub jakichkolwiek innych praw własności intelektualnej lub praw majątkowych;
grożenia, prześladowania, wyrządzania szkód lub molestowania innych osób, bądź promowania fanatyzmu religijnego lub dyskryminacji;
promowania firm bądź innych przedsięwzięć lub wydarzeń komercyjnych, korzystania z Witryny w celach komercyjnych, z wyjątkiem korzystania z konta firmowego i sytuacji wyraźnie dozwolonych przez firmę Yelp;
wysyłania masowych wiadomości e-mail, ankiet lub innych wiadomości w dużych ilościach, zarówno komercyjnych jak i niekomercyjnych; uczestniczenia w spamowaniu za pomocą słów kluczowych lub innych próbach manipulowania wynikami wyszukiwania w Witrynie lub innych witrynach osób trzecich;
wyłudzania danych osobowych od nieletnich lub przesyłania pornografii;
naruszania obowiązującego prawa.
Użytkownik potwierdza także, że nie będzie pomagał, zachęcał ani umożliwiał innym osobom:
naruszania niniejszych Warunków;
modyfikowania, adaptowania, przywłaszczania, kopiowania, rozpowszechniania, tłumaczenia, tworzenia dzieł pochodnych lub adaptacji, publicznego prezentowania, sprzedawania, wymieniania lub wykorzystywania w jakikolwiek inny sposób Witryny lub treści Witryny (innej niż Twoja treść), z wyjątkiem sytuacji, gdy udzielona zostanie wyraźna zgoda firmy Yelp;
używania robotów, pająków, aplikacji do przeszukiwania witryn i pobierania ich treści lub innych automatycznych urządzeń, procesów lub środków w celu uzyskania dostępu, pobrania danych lub zindeksowania jakiejkolwiek części Witryny lub treści Witryny;
odtwarzania kodu źródłowego jakiejkolwiek części Witryny;
usuwania lub modyfikowania jakichkolwiek informacji o prawach autorskich, znakach handlowych lub innych prawach majątkowych, pojawiających się w dowolnej części Witryny lub w materiałach drukowanych lub kopiowanych z Witryny;
rejestrowania, przetwarzania lub wydobywania informacji na temat innych użytkowników;
uzyskiwania dostępu, pobierania lub indeksowania dowolnej części Witryny w celu stworzenia lub wypełnienia możliwej do przeszukiwania bazy danych zawierającej recenzje biznesowe;
przeformatowania lub zmiany kompozycji jakiejkolwiek części Witryny;
podejmowania jakiegokolwiek działania powodującego lub mogącego powodować nieuzasadnione lub nieproporcjonalnie duże w naszym mniemaniu obciążenie infrastruktury firmy Yelp lub w inny sposób generującego nadmierny ruch w Witrynie;
podejmowania prób uzyskania nieautoryzowanego dostępu do Witryny, kont użytkowników, systemów komputerowych lub sieci połączonych z Witryną, stosując metody hakerskie, poszukiwanie hasła lub inne metody;
używania Witryny lub treści Witryny do transmitowania wirusów komputerowych, robaków, szkodliwego oprogramowania, trojanów lub innych destrukcyjnych kodów komputerowych (zwanych ogólnie wirusami);
używania urządzeń, programów lub procedur zakłócających prawidłowe działanie Witryny lub podejmowania jakichkolwiek prób zakłócenia poprawnego działania Witryny;
używania Witryny do naruszania bezpieczeństwa sieci komputerowych, łamania haseł lub kodów szyfrujących; dezorganizowania działania lub zakłócania zabezpieczeń Witryny lub treści Witryny bądź powodowania innego rodzaju szkód;
usuwania, omijania, wyłączania, uszkadzania lub zakłócania w inny sposób funkcji związanych z bezpieczeństwem Witryny, funkcji zapobiegających lub ograniczających używanie lub kopiowanie treści Witryny bądź funkcji nakładających ograniczenia na użytkowanie Witryny.
Powyższe ograniczenia mają zastosowanie wyłącznie w zakresie dozwolonym odpowiednimi przepisami prawa. Niemniej jednak użytkownik potwierdza, że nie będzie ich naruszał (nawet jeśli zezwala na to obowiązujące prawo) bez przedstawienia firmie Yelp pisemnego powiadomienia na 30 dni przed wystąpieniem takiej sytuacji (odpowiedni formularz jest dostępny tutaj). Do powiadomienia należy dołączyć wszelkie niezbędne informacje, dzięki którym firma Yelp będzie mogła podjąć środki zaradcze lub w inny sposób odpowiednio zareagować na działanie użytkownika.

WYTYCZNE I ZASADY
Wytyczne dotyczące treści
Użytkownik potwierdza, że zapoznał się z naszymi Wytycznymi dotyczącymi treści i je zrozumiał.

Prywatność
Użytkownik potwierdza, że zapoznał się z naszymi Zasadami ochrony prywatności i je zrozumiał. Należy pamiętać, że informacje o użytkownikach mogą być przez nas ujawniane osobom trzecim, jeśli działając w dobrej wierze uznamy, że występują uzasadnione przesłanki takiego ujawnienia w związku z koniecznością (i) zareagowania na podejrzewane działania niezgodne z prawem; (ii) wyegzekwowania naszych Warunków i Zasad ochrony prywatności; (iii) wypełnienia obowiązków związanych z procesem prawnym lub innymi procedurami urzędowymi, takimi jak nakaz przeszukania, wezwanie do sądu, regulamin, postępowanie sądowe lub inny proces prawny, o którym poinformowano naszą firmę; (b) zapewnienia ochrony naszych praw, reputacji, własności lub dóbr naszych użytkowników, filii bądź ochrony interesu publicznego. Jeśli Witryna jest używana spoza terytorium Stanów Zjednoczonych, użytkownik wyraża zgodę na przetransferowanie swoich danych osobowych do USA i przetwarzanie ich w tym kraju.

Spory dotyczące praw autorskich i znaków handlowych
Informacje na temat rozstrzygania sporów dotyczących praw autorskich i znaków towarowych można znaleźć w naszych Zasadach dotyczących naruszenia praw.

Wydarzenia
W dokumencie Warunki i postanowienia dotyczące wydarzeń znajdują się informacje na temat wydarzeń wyszczególnionych w Witrynie lub do których prowadzą łącza zamieszczone w Witrynie. Użytkownik potwierdza, że zapoznał się z nimi i je zrozumiał.

UMOWY HANDLOWE I REKLAMOWE FIRMY YELP
Zasady zakupów dokonywanych w ramach umów handlowych z firmą Yelp (Yelp Deals) lub na podstawie bonów podarunkowych (Gift Certificates) są określone w Ogólnych warunkach dotyczących umów i bonów handlowych Yelp. Zalecane jest zapoznanie się z nimi przed dokonaniem zakupu, ponieważ mogą być okresowo zmieniane. W razie wystąpienia niezgodności między Ogólnymi warunkami dotyczącymi umów i bonów handlowych Yelp a niniejszymi Warunkami, pierwszeństwo będą miały zapisy z Ogólnych warunków dotyczących umów i bonów handlowych Yelp.

Analogicznie, jeśli użytkownik utworzy w Witrynie konto właściciela firmy lub wykupi reklamę w firmie Yelp, zastosowanie będą miały postanowienia z Umowy na świadczenie usług reklamowych przez firmę Yelp. W razie wystąpienia niezgodności między postanowieniami Umowy na świadczenie usług reklamowych przez firmę Yelp a niniejszymi Warunkami, pierwszeństwo będą miały zapisy Umowy na świadczenie usług reklamowych przez firmę Yelp.

PROPOZYCJE I ULEPSZENIA
Wysyłając nam swoje opinie, sugestie, dokumenty lub propozycje („Opinie”), użytkownik jednocześnie potwierdza, że (i) Opinie nie zawierają informacji poufnych ani stanowiących własność osób trzecich; (ii) nie jesteśmy wyraźnie ani w sposób dorozumiany zobowiązani do zapewnienia poufności otrzymywanych Opinii; (iii) możemy już rozpatrywać lub opracowywać rozwiązania zbliżone do przedstawionych w Opiniach; (iv) udziela nam nieodwołalnej licencji na używanie, modyfikowanie, publikowanie, rozpowszechnianie i sublicencjonowanie Opinii oraz opracowywanie na ich podstawie dzieł pochodnych, przy czym nie jest ona ograniczona geograficznie, ma charakter niewyłączny, bezpłatny i wieczysty, a także nieodwołalnie rezygnuje i spowoduje rezygnację na rzecz firmy Yelp i jej użytkowników z wszelkich roszczeń oraz dochodzenia swoich praw moralnych związanych z tymi Opiniami.

OSOBY TRZECIE
Witryna może zawierać łącza do innych witryn internetowych lub aplikacji („Witryna osoby trzeciej”). Nie kontrolujemy żadnej Witryny osoby trzeciej ani jej nie uwiarygodniamy. Użytkownik potwierdza, że nie ponosimy odpowiedzialności za dostępność takich Witryn osób trzecich ani za ich treść. Korzystanie z Witryn osób trzecich odbywa się na wyłączne ryzyko użytkownika.

Niektóre z usług udostępnianych w Witrynie mogą podlegać warunkom i postanowieniom dotyczącym ujawnienia treści, zapisanym w ramach umów licencyjnych zawartych z dodatkowymi osobami trzecimi lub licencji typu open source, w tym także zamieszczonym tutaj i niniejszym przywołanym w celach referencyjnych.

ZWOLNIENIE Z ODPOWIEDZIALNOŚCI
Użytkownik niniejszym potwierdza, że zwalnia i chroni firmę Yelp, jej spółki-matki, spółki zależne i stowarzyszone, inne powiązane firmy, dostawców, licencjodawców i partnerów, dyrektorów, kierowników, pracowników, agentów i przedstawicieli (wspólnie określanych jako „Podmioty Yelp”) przed wszelką odpowiedzialnością, w tym kosztami, zobowiązaniami i opłatami prawnymi, jak również jakimikolwiek roszczeniami lub żądaniami ze strony osób trzecich powstałymi z tytułu (i) dostępu użytkownika do Witryny lub jej używania; (ii) naruszenia przez użytkownika niniejszych Warunków; (iii) produktów lub usług zakupionych lub nabytych przez użytkownika w związku z Witryną; (iv) naruszenia przez użytkownika, lub przez dowolną osobę trzecią korzystającą z jego konta, jakichkolwiek praw własności intelektualnej lub innych praw dowolnej osoby lub podmiotu. Firma Yelp zastrzega sobie prawo do podjęcia działań, na koszt użytkownika, zmierzających do zapewnienia sobie wyłącznej obrony i kontroli w zakresie dowolnych kwestii, w których przypadku użytkownik miał zwolnić firmę Yelp z odpowiedzialności. Użytkownik potwierdza, że będzie współpracował z firmą Yelp w razie konieczności obrony przed takimi roszczeniami. Użytkownik potwierdza, że nie będzie rozstrzygał takich kwestii bez wcześniejszej pisemnej zgody firmy Yelp. Firma Yelp podejmie uzasadnione starania w celu powiadomienia użytkownika o takich roszczeniach, działaniach lub postępowaniach z chwilą, gdy tylko uzyska takie informacje.

WYŁĄCZENIA I OGRANICZENIA ODPOWIEDZIALNOŚCI
PROSIMY O DOKŁADNE ZAPOZNANIE SIĘ Z TĄ SEKCJĄ, PONIEWAŻ PRZEDSTAWIONE W NIEJ ZAPISY OGRANICZAJĄ ODPOWIEDZIALNOŚĆ PODMIOTÓW YELP WOBEC UŻYTKOWNIKA. KAŻDA Z PONIŻSZYCH SUBSEKCJI MA ZASTOSOWANIE WYŁĄCZNIE DO MAKSYMALNEGO ZAKRESU ODPOWIEDZIALNOŚCI DOZWOLONEGO PRZEZ ODPOWIEDNIE PRZEPISY PRAWNE. ŻADEN Z NINIEJSZYCH ZAPISÓW NIE MA NA CELU OGRANICZANIA ŻADNYCH PRAW UŻYTKOWNIKA, KTÓRE NIE MOGĄ BYĆ W MYŚL PRAWA OGRANICZONE. W RAZIE NIEJASNOŚCI CO DO TEJ LUB INNYCH SEKCJI NINIEJSZYCH WARUNKÓW, PRZED PRZEJŚCIEM DO WITRYNY LUB JEJ UŻYTKOWANIEM WSKAZANE JEST SKONSULTOWANIE SIĘ Z PRAWNIKIEM. UZYSKANIE DOSTĘPU DO WITRYNY LUB KORZYSTANIE Z NIEJ OZNACZA, ŻE UŻYTKOWNIK PRZECZYTAŁ, ZROZUMIAŁ I POTWIERDZIŁ NINIEJSZE WARUNKI, W TYM ZAPISY Z TEJ SEKCJI. ZGODA NA NINIEJSZE WARUNKI JEST RÓWNOZNACZNA Z REZYGNACJĄ UŻYTKOWNIKA Z CZĘŚCI PRAW.

WITRYNA JEST UDOSTĘPNIANA UŻYTKOWNIKOWI NA ZASADACH „TAK JAK JEST” (AS IS), „ZE WSZYSTKIMI WADAMI” (WITH ALL FAULTS) ORAZ „W RAMACH DOSTĘPNOŚCI” (AS AVAILABLE), PRZY CZYM JEST JEDNOZNACZNIE ZROZUMIAŁE, ŻE PODMIOTY YELP NIE MOGĄ MONITOROWAĆ, KONTROLOWAĆ ANI WERYFIKOWAĆ TREŚCI UŻYTKOWNIKA. W ZWIĄZKU Z TYM, KORZYSTANIE Z WITRYNY ODBYWA SIĘ NA WŁASNE RYZYKO I ODPOWIEDZIALNOŚĆ UŻYTKOWNIKA. PODMIOTY YELP NIE SĄ ZATEM ODPOWIEDZIALNE WOBEC UŻYTKOWNIKA ZA JAKIEKOLWIEK STRATY LUB SZKODY, KTÓRE MOGĄ WYSTĄPIĆ PRZYKŁADOWO W ZWIĄZKU Z NIEDZIAŁANIEM, NIEDOSTĘPNOŚCIĄ LUB NIEDOCIĄGNIĘCIAMI W ZAKRESIE BEZPIECZEŃSTWA WITRYNY, LUB WYNIKŁE Z UZALEŻNIENIA DECYZJI UŻYTKOWNIKA OD JAKOŚCI, DOKŁADNOŚCI LUB WIARYGODNOŚCI WYKAZÓW FIRM, OCEN, RECENZJI, POMIARÓW LUB OBECNIE NIE REKOMENDOWANYCH RECENZJI ZNALEZIONYCH W WITRYNIE, W NIEJ UŻYWANYCH LUB UDOSTĘPNIANYCH.

PODMIOTY YELP NIE SKŁADAJĄ ŻADNYCH DEKLARACJI ANI OBIETNIC WOBEC JAKICHKOLWIEK OSÓB TRZECICH, TAKICH JAK FIRMY LUB REKLAMODAWCY WYSZCZEGÓLNIENI W WITRYNIE, ANI WOBEC UŻYTKOWNIKÓW WITRYNY. PODMIOTY YELP NIE SĄ ZATEM ODPOWIEDZIALNE WOBEC UŻYTKOWNIKA ZA JAKIEKOLWIEK STRATY LUB SZKODY, KTÓRE MOGĄ WYNIKNĄĆ Z ICH DZIAŁAŃ LUB POMYŁEK, W TYM PRZYKŁADOWO NIEWŁAŚCIWEGO UŻYCIA TREŚCI, TOŻSAMOŚCI LUB DANYCH OSOBOWYCH UŻYTKOWNIKA PRZEZ INNEGO UŻYTKOWNIKA LUB FIRMĘ, ANI ZA NEGATYWNE DOŚWIADCZENIA UŻYTKOWNIKA Z WCZEŚNIEJSZYCH KONTAKTÓW Z FIRMAMI LUB REKLAMODOAWCAMI WYMIENIONYMI W WITRYNIE. ZAKUP LUB KORZYSTANIE Z PRODUKTÓW LUB USŁUG OFEROWANYCH W WITRYNIE PRZEZ OSOBY TRZECIE ODBYWAJĄ SIĘ NA WYŁĄCZNE RYZYKO I ODPOWIEDZIALNOŚĆ UŻYTKOWNIKA.

PODMIOTY YELP WYRAŹNIE UCHYLAJĄ WSZELKIE GWARANCJE, UDZIELONE WYRAŹNIE LUB W SPOSÓB DOROZUMIANY, W TYM RÓWNIEŻ GWARANCJE DOTYCZĄCE PRODUKTÓW LUB USŁUG OFEROWANYCH PRZEZ FIRMY WYMIENIONE W WITRYNIE ORAZ GWARANCJE DOMNIEMANE DOTYCZĄCE WARTOŚCI HANDLOWEJ, PRZYDATNOŚCI DO OKREŚLONEGO CELU ORAZ NIENARUSZALNOŚCI PRAW OSÓB TRZECICH. ŻADNE USTNE LUB PISEMNE INFORMACJE CZY RADY UDZIELANE PRZEZ PRZEDSTAWICIELA JEDNEGO Z PODMIOTÓW YELP NIE BĘDĄ STANOWIĆ OŚWIADCZENIA ANI GWARANCJI.

WYŁĄCZNYM PRAWEM UŻYTKOWNIKA I ZADOŚĆUCZYNIENIEM W PRZYPADKU NIEZADOWOLENIA Z WITRYNY, POWIAZANYCH USŁUG LUB JAKIEJKOLWIEK INNEJ SKARGI POWINNY BYĆ REZYGNACJA Z DOSTĘPU DO WITRYNY I ZAPRZESTANIE KORZYSTANIA Z NIEJ.

MAKSYMALNA CAŁKOWITA ODPOWIEDZIALNOŚĆ PODMIOTÓW YELP WOBEC UŻYTKOWNIKA Z TYTUŁ STRAT LUB SZKÓD PONIESIONYCH W ZWIĄZKU Z WITRYNĄ LUB NINIEJSZYMI WARUNKAMI JEST OGRANICZONA DO WIĘKSZEJ Z KWOT: (i) KWOTY ZAPŁACONEJ PRZEZ UŻYTKOWNIKA PODMIOTOM YELP W ZWIĄZKU Z WITRYNĄ W CIĄGU 12 MIESIĘCY PRZED DZIAŁANIEM SKUTKUJĄCYM ODPOWIEDZIALNOŚCIĄ LUB (ii) €100.

PODMIOTY YELP SĄ ZWOLNIONE Z ODPOWIEDZIALNOŚCI ZA (i) JAKIEKOLWIEK SZKODY POŚREDNIE, PRZYPADKOWE, NADZWYCZAJNE, WYNIKOWE, WIĄŻĄCE SIĘ Z ODPOWIEDZIALNOŚCIĄ KARNĄ LUB UTRATĄ ZAUFANIA; (ii) UTRATĘ ZYSKÓW; (iii) ZAKŁÓCENIA DZIAŁALNOŚCI FIRMY; (iv) NARUSZENIE REPUTACJI LUB (v) UTRATĘ INFORMACJI LUB DANYCH.

PRAWO WŁAŚCIWE I MIEJSCE ROZSTRZYGANIA SPORÓW
Niniejsze Warunki podlegają irlandzkiemu prawu, jak również jakiekolwiek roszczenia, przyczyny podjęcia działań prawnych lub spory, jakie mogą wystąpić między użytkownikiem a firmą Yelp („Roszczenie”), bez uwzględniania klauzuli o kolizji przepisów prawnych. W PRZYPADKU JAKICHKOLWIEK ROSZCZEŃ ZGŁASZANYCH PRZEZ KTÓRĄKOLWIEK ZE STRON UŻYTKOWNIK POTWIERDZA, ŻE PODPORZĄDKUJE SIĘ OSOBISTEJ I WYŁĄCZNEJ JURYSDYKCJI OBOWIĄZUJĄCEJ W IRLANDII, A WYŁĄCZNYM MIEJSCEM PROWADZENIA POSTĘPOWANIA BĘDĄ SĄDY W DUBLINIE, W IRLANDII.

ROZWIĄZANIE UMOWY
Użytkownik może przestać podlegać niniejszym Warunkom w dowolnym momencie, zamykając konto, zaprzestając korzystania z Witryny i wysyłając firmie Yelp powiadomienie o rozwiązaniu umowy w formie dostępnej tutaj. Informacje na temat postępowania w przypadku rezygnacji z konta można znaleźć w Zasadach ochrony prywatności .

Możemy zamknąć konto użytkownika, zawiesić możliwość korzystania z pewnych funkcjonalności Witryny i/lub wykluczyć użytkownika z Witryny z dowolnego powodu, bez wcześniejszego powiadomienia i ponoszenia odpowiedzialności z tego tytułu. Jakiekolwiek tego rodzaju działanie może uniemożliwić użytkownikowi dostęp do konta, Witryny, treści użytkownika, treści Witryny i innych powiązanych z nimi informacji.

W razie rozwiązania umowy określonej niniejszymi Warunkami, przez użytkownika lub firmę Yelp, zapisy w sekcji 1, 5, 6, 10–14 pozostaną w pełnej mocy prawnej, co dotyczy także naszego prawa do korzystania z treści użytkownika (zgodnie z postanowieniami z sekcji 5).

WARUNKI OGÓLNE
Zastrzegamy sobie prawo do modyfikowania, aktualizowania i wyłączania Witryny wedle własnego uznania, w dowolnym momencie, z dowolnego powodu i bez wcześniejszego powiadomienia.
Powiadomienia, w tym dotyczące zmian niniejszych Warunków, mogą być wysyłane użytkownikom pocztą elektroniczną, pocztą tradycyjną lub w formie komunikatów publikowanych w Witrynie.
Jeśli nie zostało to określone inaczej w powyższej sekcji 10, żadne z niniejszych postanowień nie ma w sposób zamierzony służyć przeniesieniu praw ani zadośćuczynień na osoby trzecie ani nie może być za takie uznane.
Warunki określają wszelkie prawa i obowiązki umowne między użytkownikiem a firmą Yelp w zakresie używania Witryny, zastępując jednocześnie wcześniejszą umowę między użytkownikiem a firmą Yelp w tym zakresie. Strony potwierdzają, że nie mają zastosowania żadne zapisy, które nie zostaną wyraźnie uwzględnione w niniejszych Warunkach.
Niemożność wyegzekwowania przez firmę Yelp swoich praw lub postanowień wynikających z niniejszych Warunków nie oznacza zrzeczenia się tych praw lub postanowień. Niemożność którejkolwiek ze stron wykonania w jakimkolwiek zakresie praw opisanych w niniejszych Warunkach nie zostanie uznana za zrzeczenie się innych praw wynikających z niniejszej umowy.
Jeśli którekolwiek postanowienie niniejszych Warunków okaże się niemożliwe do wyegzekwowania lub wadliwe, tylko to postanowienie powinno zostać zmienione w celu odzwierciedlenia intencji stron lub usunięte w minimalnym zakresie koniecznym do tego, aby inne zapisy Warunków pozostały w pełnej mocy prawnej oraz możliwe do wyegzekwowania.
Warunki i wszelkie niniejszym opisane prawa lub zobowiązania nie są przenośne, możliwe do scedowania ani nie podlegają sublicencjonowaniu przez użytkownika, chyba że użytkownik uzyska pisemną zgodę firmy Yelp, jednak mogą być cedowane lub przenoszone przez firmę Yelp bez żadnych ograniczeń. Każda podjęta przez użytkownika próba cesji praw oznacza naruszenie niniejszych Warunków i będzie nieskuteczna.
Tytuły sekcji w ramach niniejszych Warunków służą wyłączne wygodzie stron i nie pociągają za sobą żadnych skutków prawnych ani umownych.
Yelp Ireland Ltd., 70 Sir John Rogerson’s Quay, Dublin 2, Ireland; CRO no: 484943; VAT no: IE 9753764M; Director: L. Wilson; Contact, Tel: +353.(0)1.4863212, Fax: +353.(0)1.4863220