In vigore dal giorno 11 agosto 2020

La nostra missione è collegare i professionisti di tutto il mondo per aiutarli ad essere più produttivi e ad avere più successo. L’obiettivo dei nostri servizi è promuovere opportunità economiche per i nostri membri, consentendo a Lei e a milioni di altri professionisti di incontrarsi, scambiare idee, imparare, trovare opportunità professionali o dipendenti, nonché lavorare e prendere decisioni in una rete di relazioni fidate.
Indice:
    Introduzione
    Obblighi
    Diritti e limiti
    Limitazione di responsabilità
    Risoluzione
    Legislazione applicabile e risoluzione delle controversie
    Termini generali
    “Attività consentite” e “Attività non consentite” su LinkedIn
    Reclami riguardanti i contenuti
    Come contattarci
1. Introduzione
1.1 Contratto
Quando utilizza i nostri Servizi, accetta tutti questi termini. L’utilizzo dei nostri Servizi da parte Sua è inoltre soggetto alla nostra Informativa sui cookie e alla nostra Informativa sulla privacy, che copre il modo in cui raccogliamo, utilizziamo, condividiamo e conserviamo le Sue informazioni personali.
Cliccando su “Iscriviti ora”, “Iscriviti a LinkedIn”, “Iscriviti” o simili, registrandosi, accedendo o utilizzando i nostri servizi (descritti di seguito), Lei accetta di stipulare un contratto giuridicamente vincolante con LinkedIn (anche se utilizza i nostri Servizi per conto di un’azienda). Se non accetta il presente Contratto (“Contratto” o “Contratto di licenza”), NON clicchi su “Iscriviti ora” (o simile) e non acceda o utilizzi in altro modo nessuno dei nostri Servizi. Qualora Lei voglia risolvere il presente Contratto, potrà farlo in qualsiasi momento chiudendo il Suo account e smettendo di accedere ai nostri Servizi o utilizzarli.

Servizi
Il presente Contratto si applica a LinkedIn.com, alle app di marchio LinkedIn, a LinkedIn Learning e ad altri siti, app, comunicazioni e servizi correlati a LinkedIn esplicitamente offerti in virtù del presente Contratto (“Servizi”), includendo la raccolta di dati fuori dal sito per tali Servizi, come i nostri annunci pubblicitari e i plug-in “Candidati con LinkedIn” e “Condividi con LinkedIn”. Gli utenti registrati ai nostri Servizi sono “Membri” e gli utenti non registrati sono “Visitatori”.

LinkedIn
Lei sta per stipulare questo Contratto con LinkedIn (al quale si fa riferimento anche come “noi”).

Con il termine “Paesi designati” si intendono i Paesi dell’Unione Europea (UE), i Paesi dello Spazio Economico Europeo (SEE) e la Svizzera.
Se Lei risiede nei “Paesi designati”, sta stipulando il presente Contratto con LinkedIn Ireland Unlimited Company (“LinkedIn Ireland”), e LinkedIn Ireland risponderà per il trattamento dei Suoi dati personali forniti a, o raccolti da o per, o elaborati in relazione ai nostri Servizi.

Se Lei risiede in un Paese diverso dai “Paesi designati”, sta stipulando il presente Contratto con LinkedIn Corporation (“LinkedIn Corp.”), e LinkedIn Corp. sarà responsabile del trattamento dei Suoi dati personali forniti a, o raccolti da o per, o elaborati in relazione ai nostri Servizi.
Il presente Contratto si applica a Utenti e Visitatori.

In qualità di Visitatore o Membro dei nostri Servizi, la raccolta, l’utilizzo e la condivisione dei Suoi dati personali sono soggetti alla presente Informativa sulla privacy (che include la nostra Informativa sui cookie e altri documenti cui si fa riferimento nella presente Informativa sulla privacy) e relativi aggiornamenti.

1.2 Membri e Visitatori
Quando si registra e si iscrive ai Servizi LinkedIn diventa un Membro. Se ha scelto di non registrarsi per i nostri Servizi, può accedere ad alcune funzionalità in qualità di “Visitatore”
.
1.3 Modifica
Il Contratto potrebbe essere soggetto a modifiche.

Potremmo di volta in volta modificare questo Contratto, la nostra Informativa sulla privacy e la nostra Informativa sui cookie. Nel caso in cui apportassimo modifiche sostanziali, La informeremo tramite i nostri Servizi, o altri mezzi, per darLe l’opportunità di rivedere le modifiche prima che diventino effettive. Concordiamo che le modifiche non possano essere retroattive. Se disapprova le modifiche, può chiudere il Suo account. Se dopo la pubblicazione o l’invio di un avviso relativo alle modifiche apportate ai presenti termini e condizioni continuerà a utilizzare i nostri Servizi, riterremo da Lei accettati i termini e le condizioni aggiornati a partire dalla data in cui sono entrati in vigore.

2. Obblighi
2.1. Idoneità al servizio

Ecco alcune promesse che Lei ci fa in questo Contratto:
Lei è idoneo/a alla stipulazione di questo Contratto e ha almeno l’“Età minima”.

I Servizi non possono essere utilizzati da persone di età inferiore ai 16 anni.

Per utilizzare i Servizi, Lei accetta che: (1) deve avere l’Età minima (definita di seguito) o maggiore; (2) deve avere un solo account LinkedIn, che dovrà corrispondere al Suo vero nome; e (3) il Suo utilizzo dei Servizi non è mai stato sospeso da LinkedIn. La creazione di un account con informazioni false rappresenta una violazione dei nostri termini e condizioni, inclusi gli account registrati per conto di terzi o di persone di età inferiore ai 16 anni.

“Età minima” significa 16 anni. Tuttavia, se la legge richiede che Lei debba avere un’età maggiore affinché LinkedIn Le possa legalmente fornire i Servizi senza il consenso dei genitori o tutori (incluso l’utilizzo dei Suoi dati personali), allora l’Età minima sarà quella stabilita dalla legge.

2.2 Il Suo account
Lei manterrà segreta la Sua password.

Lei non condividerà il Suo account con altre persone e rispetterà le nostre regole e la legge.

I Membri sono titolari di un account. Lei accetta di: (1) usare una password complessa e di tenerla segreta; (2) non trasferire alcuna parte del Suo account (ad esempio, i collegamenti) e (3) rispettare la legge e il nostro elenco di “Attività consentite” e “Attività non consentite” e l’Informativa sulla community professionale. Lei è responsabile di qualsiasi cosa accada tramite il Suo account a meno che non lo chiuda o comunichi eventuali abusi.
Per quanto riguarda il rapporto tra Lei e gli altri soggetti (incluso il Suo datore di lavoro) l’account appartiene a Lei. Tuttavia, se i Servizi sono stati acquistati da un’altra parte affinché Lei li utilizzi (es. Recruiter Seat acquistato dal Suo datore di lavoro), la parte che paga tale Servizio ha il diritto di controllare l’accesso a tale Servizio pagato, e di ottenere rapporti sull’utilizzo da parte Sua dello stesso, senza tuttavia avere diritti sul Suo account personale.

2.3 Pagamento
Lei adempierà i Suoi obblighi di pagamento e ci dà il consenso a conservare le Sue informazioni di pagamento. È consapevole del fatto che potrebbero essere aggiunte spese e tasse ai nostri prezzi.

I rimborsi sono soggetti alla nostra informativa.

Se acquista uno qualsiasi dei nostri Servizi a pagamento (“Servizi Premium”), accetta di pagarci le spese e le tasse applicabili e di rispettare i termini supplementari specifici per tali Servizi a pagamento. Il mancato pagamento potrebbe essere causa di cessazione del Suo utilizzo dei Servizi a pagamento. Inoltre, accetta quanto segue:

    I Suoi acquisti possono essere soggetti a una commissione di cambio o a differenze di prezzo in base alla località (ad esempio, il tasso di cambio).
    Lei ci autorizza a memorizzare il Suo metodo di pagamento (ad esempio, carta di credito) e a continuare a effettuare addebiti anche dopo la sua scadenza, al fine di evitare interruzioni dei Suoi Servizi ed effettuare pagamenti per altri Servizi che potrà acquistare.
    Se acquista un abbonamento, il relativo costo sarà automaticamente addebitato sul Suo metodo di pagamento all’inizio di ogni periodo di abbonamento per quanto concerne le spese e le tasse applicabili a tale periodo. Per evitare addebiti futuri, effettui l’annullamento prima della data di rinnovo. Scopra di più su come annullare o sospendere i Servizi Premium.
    Tutti i Suoi acquisti di Servizi sono soggetti all’Informativa rimborso di LinkedIn.
    Potremmo calcolare le tasse da Lei dovute in base alle informazioni di fatturazione che ci fornisce al momento dell’acquisto.
Può ottenere una copia della Sua fattura tramite le impostazioni del Suo account LinkedIn nella sezione “Cronologia degli acquisti”.

2.4 Avvisi e messaggi
Lei accetta di ricevere da noi avvisi e messaggi attraverso i nostri siti Web e le nostre app e informazioni di contatto. Se le Sue informazioni di contatto non sono aggiornate, potrebbe perdere avvisi importanti.

Lei accetta che possiamo inviarLe avvisi e messaggi nelle seguenti modalità: (1) all’interno del Servizio o (2) ai recapiti che ci ha fornito (per es. indirizzo email, numero di cellulare, indirizzo postale). Lei accetta altresì di mantenere aggiornate le sue informazioni di contatto.

La invitiamo a rivedere le Sue impostazioni per controllare e limitare i messaggi che riceve da parte nostra.

2.5 Condivisione
Quando Lei condivide informazioni sui nostri Servizi, le altre persone possono vedere, copiare e utilizzare dette informazioni.

I nostri Servizi consentono di inviare messaggi e condividere informazioni in vari modi, come ad esempio tramite il Suo profilo, articoli, post nei gruppi, link ad articoli, offerte di lavoro, messaggi e messaggi InMail. Le informazioni e i contenuti che Lei condivide o pubblica potrebbero essere visualizzati da altri Utenti, Visitatori o da terzi (incluso all’esterno dei Servizi). Dove abbiamo reso disponibili delle impostazioni, rispetteremo le scelte da Lei effettuate relative a chi può visualizzare il contenuto o le informazioni (per esempio, contenuto dei messaggi ai Suoi destinatari, condivisione del contenuto solo con i collegamenti LinkedIn, limitazione della visibilità del Suo profilo sui motori di ricerca o scelta di non comunicare a terzi gli aggiornamenti del Suo profilo LinkedIn). Per quanto riguarda le attività di ricerca di offerte di lavoro, abbiamo impostato di default di non inviare avvisi alla Sua rete di collegamenti o al suo pubblico. Pertanto, se si candida per un’offerta di lavoro tramite il nostro Servizio o sceglie di segnalare il Suo interesse nei confronti di un’offerta di lavoro, per impostazione predefinita condividiamo le informazioni solo con l’autore dell’offerta di lavoro.

Non siamo obbligati a pubblicare alcuna informazione o contenuto sul nostro Servizio e possiamo rimuoverli a nostra sola discrezione, con o senza preavviso.

3. Diritti e limiti
3.1. La Sua Licenza a LinkedIn
Lei detiene la proprietà di tutti i contenuti, i commenti, i suggerimenti e le informazioni personali che ci fornisce, ma ci concede anche una licenza non esclusiva per gli stessi.

Rispetteremo le scelte che Lei effettuerà in merito a chi potrà vedere le Sue informazioni e i Suoi contenuti, inclusa la modalità in cui possono essere utilizzati per scopi pubblicitari.

Per quanto riguarda il rapporto tra Lei e LinkedIn, Lei possiede i contenuti e le informazioni che pubblica o invia ai Servizi e concede a LinkedIn e alle nostre affiliate la seguente licenza non esclusiva:

Un diritto valevole in tutto il mondo, trasferibile e sub-licenziabile, di utilizzare, copiare, modificare, distribuire, pubblicare e trattare informazioni e contenuti che Lei fornisce attraverso i nostri Servizi e i servizi di terzi, senza ulteriore consenso, avviso e/o remunerazione a Lei o a terzi. Questi diritti sono limitati nei modi seguenti:

    Può interrompere questa licenza per un contenuto specifico eliminando tale contenuto dai Servizi o in generale chiudendo il Suo account, salvo (a) nella misura in cui l’ha condiviso con terzi come parte del Servizio e tali utenti lo hanno copiato, nuovamente condiviso o archiviato e (b) per il tempo ragionevole necessario per rimuoverlo dal backup e da altri sistemi.
    Non includeremo i Suoi contenuti negli annunci pubblicitari per i prodotti e i servizi di terzi ad altri (inclusi i contenuti sponsorizzati) senza il Suo consenso distinto. Tuttavia, ci riserviamo il diritto, senza remunerazione a Lei o a terzi, di offrire annunci pubblicitari vicino ai Suoi contenuti e alle Sue informazioni, e le Sue azioni sociali potrebbero essere visibili e mostrate con annunci pubblicitari, come indicato nell’Informativa sulla privacy. Se utilizza una funzionalità di un Servizio, potremmo menzionarla con il suo nome o la sua foto per promuoverla all’interno dei nostri Servizi, in base alle Sue impostazioni.
    Chiederemo il Suo consenso nel caso in cui volessimo concedere a terzi il diritto di pubblicare i Suoi post all’esterno dei Servizi. Tuttavia, se Lei sceglie di pubblicare un post come “pubblico”, abiliteremo una funzionalità che permette agli altri Utenti di incorporare detto post pubblico nei servizi di terze parti e consentiremo ai motori di ricerca di far sì che detti contenuti pubblici possano essere trovati attraverso i loro servizi. Per saperne di più
    Sebbene possiamo cambiare e apportare modifiche al formato dei Suoi contenuti (come tradurli o trascriverli, modificarne le dimensioni, il layout o il tipo di file, o rimuovere i metadati), non modificheremo il significato della Sua espressione.
    Poiché Lei detiene la proprietà dei suoi contenuti e informazioni e noi abbiamo solo diritti non esclusivi su di essi, Lei può scegliere di renderli disponibili a terzi, anche ai sensi di una licenza Creative Commons.

Lei e LinkedIn accettate che se i contenuti includono dati personali, saranno soggetti alla nostra Informativa sulla privacy.

Lei e LinkedIn accettate che possiamo accedere, conservare, trattare e utilizzare tutte le informazioni e tutti i dati personali che Lei fornisce in conformità con i termini e condizioni dell’Informativa sulla privacy e le Sue scelte (incluse le impostazioni).

Inviando suggerimenti o altri feedback relativi ai nostri Servizi a LinkedIn, Lei accetta che LinkedIn possa utilizzare e condividere (ma non ha l’obbligo di farlo) tali feedback per qualsiasi scopo senza corrisponderLe alcuna remunerazione.

Lei garantisce di fornire solo le informazioni e i contenuti che ha il diritto di condividere e che il Suo profilo LinkedIn sarà veritiero.

Lei accetta di fornire solo contenuti o informazioni che non violano la legge o i diritti di terzi (includendo i diritti di proprietà intellettuale). Lei accetta anche che le informazioni del Suo profilo siano veritiere. È possibile che le leggi richiedano a LinkedIn di rimuovere determinate informazioni o contenuti in alcuni Paesi.

3.2 Disponibilità dei Servizi
Ci avvaliamo della facoltà di modificare o interrompere qualsiasi Servizio o modificare i nostri prezzi prospetticamente.
Noi possiamo cambiare, sospendere o interrompere qualsiasi nostro Servizio. Ci riserviamo, inoltre, di modificare i nostri prezzi, che diventano prospetticamente effettivi con un ragionevole preavviso nella misura consentita dalla legge.

Noi non possiamo garantire di conservare o continuare a mostrare le informazioni e i contenuti che Lei ha pubblicato. LinkedIn non è un servizio di archiviazione. Lei accetta che non esista per noi l’obbligo di archiviare, gestire o fornirLe una copia di contenuti o informazioni forniti da Lei o terzi, salvo nella misura richiesta dalla legge applicabile e come indicato nella nostra Informativa sulla privacy.

3.3 Altri contenuti, siti e applicazioni
L’utilizzo da parte Sua dei contenuti o delle informazioni di terzi pubblicati sui nostri Servizi è a Suo rischio.

Alcune parti terze potrebbero offrire i propri prodotti e servizi attraverso i nostri Servizi. Noi non rispondiamo per le attività di dette parti terze.

Utilizzando i Servizi, Lei può imbattersi in contenuti o informazioni che potrebbero essere inesatti, incompleti, tardivi, fuorvianti, illegali, offensivi o in altro modo dannosi. In generale LinkedIn non esamina i contenuti forniti dai propri Membri o da terzi. Lei accetta che non rispondiamo per i contenuti o le informazioni di terze parti (includendo quelli degli altri Membri). Non possiamo sempre prevenire l’utilizzo inadeguato dei nostri Servizi e Lei riconosce che non rispondiamo per tale utilizzo. Riconosce inoltre il rischio che Lei o la Sua organizzazione possiate essere erroneamente associati ai contenuti relativi a terzi quando permettiamo ai Suoi collegamenti e follower di sapere che Lei o la Sua organizzazione siete stati menzionati nelle notizie. Gli Utenti possono fare delle scelte in merito a questa funzionalità.

LinkedIn può aiutare i Membri a entrare in contatto, offrendo i propri servizi (consulenza professionale, contabilità ecc.), con Membri in cerca di servizi. LinkedIn non svolge né assume delle persone per svolgere detti servizi. Lei deve avere almeno 18 anni per poter offrire, svolgere o procurare detti servizi. Lei riconosce che LinkedIn non supervisiona, dirige, controlla né monitora i Membri nello svolgimento di detti servizi e accetta che (1) LinkedIn non è responsabile dell’offerta, dello svolgimento o dell’approvvigionamento di detti servizi, (2) LinkedIn non avvalora nessun particolare servizio offerto, e (3) nulla stabilirà un rapporto lavorativo o collaborativo, o una partnership di joint venture tra LinkedIn e i Membri che offrono servizi. Se Lei è un Membro che offre servizi, Lei sostiene e garantisce di avere tutte le licenze necessarie per fornire i servizi conformemente all’Informativa sulla community professionale.
Similmente, LinkedIn potrebbe aiutarLa a iscriversi e/o a partecipare a eventi organizzati dai Membri e a entrare in contatto con altri Membri che partecipano a detti eventi. Lei accetta che (1) LinkedIn non risponde per la condotta di alcun Membro o di altri partecipanti a detti eventi, (2) LinkedIn non avvalora nessun particolare evento mostrato sui nostri Servizi, (3) LinkedIn non verifica e/o controlla nessuno di detti eventi, e che (4) Lei aderirà ai presenti termini e condizioni che si applicano a detti eventi.

3.4 Limiti
Noi abbiamo il diritto di limitare la modalità in cui Lei si collega e interagisce sui nostri Servizi.
LinkedIn si riserva il diritto di limitare il Suo utilizzo dei Servizi, incluso il numero dei Suoi collegamenti e la Sua capacità di contattare altri Membri. LinkedIn si riserva il diritto di limitare, sospendere o chiudere il Suo account nel caso in cui Lei stia violando il presente Contratto o la legge, ovvero che stia utilizzando i Servizi in modo improprio (per esempio, stia violando qualsivoglia attività consentita e non consentita o l’Informativa sulla community professionale).

3.5 Diritti di proprietà intellettuale
Le forniremo un avviso riguardo ai nostri diritti di proprietà intellettuale.

LinkedIn si riserva tutti i suoi diritti di proprietà intellettuale nei Servizi. I marchi e i loghi utilizzati in relazione ai Servizi sono marchi dei rispettivi proprietari. LinkedIn, i loghi “in” e altri marchi commerciali, marchi di servizio, immagini e loghi di LinkedIn utilizzati per i nostri Servizi sono marchi commerciali o marchi registrati di LinkedIn.

3.6 Trattamento automatizzato
Utilizziamo i dati e le informazioni su di Lei per proporre suggerimenti pertinenti per Lei e ad altri.

Utilizziamo le informazioni e i dati che Lei fornisce e che noi abbiamo sui Membri per segnalare collegamenti, contenuti e funzionalità che potrebbero esserLe utili. Per esempio, utilizziamo i dati e le informazioni su di Lei per segnalarLe offerte di lavoro e per segnalare Lei ai recruiter. Mantenendo il Suo profilo accurato e aggiornato ci aiuta a rendere dette segnalazioni più precise e rilevanti.

4. Limitazione di responsabilità
4.1 Assenza di garanzia
Questa è la nostra limitazione da qualsiasi responsabilità legale in materia di qualità, sicurezza e affidabilità dei nostri Servizi.

LINKEDIN E I SUOI AFFILIATI NON SI ASSUMONO ALCUNA RESPONSABILITÀ NÉ GARANTISCONO PER I SERVIZI, INCLUSA LA GARANZIA CHE I SERVIZI SARANNO DISPONIBILI PER SEMPRE ED ESENTI DA ERRORI, E FORNISCONO I SERVIZI (INCLUSI I CONTENUTI E LE INFORMAZIONI) “COSÌ COME SONO” E “SECONDO DISPONIBILITÀ”. PER QUANTO CONSENTITO DALLA LEGGE APPLICABILE, LINKEDIN E I SUOI AFFILIATI NON RICONOSCONO ALCUNA GARANZIA IMPLICITA O LEGALE, COMPRESE LE GARANZIE IMPLICITE DI TITOLO, ACCURATEZZA DEI DATI, ASSENZA DI VIOLAZIONI, COMMERCIABILITÀ O IDONEITÀ PER UNO SCOPO SPECIFICO.

4.2 Esclusione di responsabilità
Questi sono i limiti di responsabilità legale che possiamo applicare.

PER QUANTO CONSENTITO DALLA LEGGE (E A MENO CHE LINKEDIN NON ABBIA SOTTOSCRITTO UN ALTRO ACCORDO SCRITTO CHE PREVALGA SUL PRESENTE CONTRATTO), LINKEDIN E I SUOI AFFILIATI NON RISPONDERANNO, IN RELAZIONE AL PRESENTE CONTRATTO, PER PERDITE DI PROFITTI O OPPORTUNITÀ COMMERCIALI, REPUTAZIONE (AD ESEMPIO, DICHIARAZIONI OFFENSIVE O DIFFAMATORIE), PERDITE DI DATI (AD ESEMPIO, NON DISPONIBILITÀ O PERDITA, UTILIZZO DI O MODIFICHE ALLE SUE INFORMAZIONI O AI SUOI CONTATTI), O QUALSIVOGLIA DANNO INDIRETTO, ACCIDENTALE, CONSEQUENZIALE, SPECIALE O PUNITIVO.

LINKEDIN E I SUOI AFFILIATI NON RISPONDERANNO NEI SUOI CONFRONTI, IN RELAZIONE AL PRESENTE CONTRATTO, PER QUALSIVOGLIA IMPORTO CHE ECCEDA (A) LE EVENTUALI TARIFFE TOTALI DA LEI PAGATE O DA PAGARE A LINKEDIN PER I SERVIZI DURANTE IL PERIODO DI VALIDITÀ DEL PRESENTE CONTRATTO, O (B) USD 1000.

4.3 Base dell’accordo; esclusioni
La limitazione di responsabilità nella presente Sezione 4 è parte della base dell’accordo tra Lei e LinkedIn e si applica a tutte le rivendicazioni di responsabilità (ad esempio, garanzia, illecito, negligenza, contratto e legge) anche se LinkedIn o i suoi affiliati sono stati informati della possibilità di tali danni, e anche se queste azioni non raggiungo il loro scopo essenziale.
Queste limitazioni di responsabilità non si applicano alla responsabilità per decesso o lesioni personali, o per frode, colpa grave o condotta intenzionale erronea, ovvero in caso di negligenza consistente nella violazione di un obbligo materiale, un obbligo materiale che in quanto tale costruisce un prerequisito per la fornitura di servizi da parte nostra e su cui Lei potrebbe fare affidamento, ma solo nella misura in cui i danni siano direttamente causati dalla violazione e fossero prevedibili alla stipula del presente Contratto e nella misura in cui siano tipici nell’ambito del presente Contratto.

5. Risoluzione
Entrambe le parti hanno facoltà di risolvere il presente Contratto, ma alcuni diritti e obblighi rimarranno in vigore.

Lei e LinkedIn potete risolvere questo Contratto in qualsiasi momento inviando un avviso alla controparte. In caso di risoluzione, Lei perde il diritto di accedere o utilizzare i Servizi. Le seguenti condizioni rimangono valide dopo la risoluzione:

    Il nostro diritto di utilizzare e divulgare i Suoi commenti e suggerimenti;
    Il diritto dei Membri e/o dei Visitatori di ricondividere ulteriormente informazioni e contenuti da Lei condivisi attraverso i Servizi;
    Sezioni 4, 6, 7 e 8.2 del presente Contratto;
    Qualsiasi importo dovuto da entrambe le parti prima della risoluzione rimarrà erogabile dopo la risoluzione.
Può visitare il nostro Centro assistenza per chiudere il Suo account.

6. Legislazione applicabile e risoluzione delle controversie
Nell’improbabile caso in cui sorga una controversia legale, Lei e LinkedIn concordate di risolverla nei tribunali della California in base alla legge della California, o nei tribunali di Dublino, Irlanda in base alla legge irlandese.

La presente sezione non La priverà della copertura delle norme imperative a tutela del consumatore del Paese in cui Le proponiamo i Servizi, e in cui Lei risiede abitualmente. Se risiede nei“Paesi designati”: Lei e LinkedIn Ireland accettate che la legislazione irlandese, salvo casi di conflitto tra le leggi, disciplinerà esclusivamente tutte le controversie concernenti il presente Contratto e/o i Servizi. Lei e LinkedIn Ireland accettate che eventuali rivendicazioni e dispute possono essere discusse esclusivamente nei tribunali di Dublino, Irlanda, ed entrambi accettiamo la giurisdizione personale dei tribunali siti a Dublino, Irlanda.

Per coloro che risiedono in un Paese diverso dai Paesi designati, inclusi coloro che vivono fuori dagli Stati Uniti: Lei e LinkedIn accettate che le leggi dello Stato della California, USA, salvo casi di conflitto di leggi, saranno le sole a regolare qualsivoglia controversia concernente il presente Contratto e/o i Servizi. Lei e LinkedIn accettate entrambi che tutte le rivendicazioni e dispute possano essere discusse esclusivamente nei tribunali federali e statali della Contea di Santa Clara, California, USA, e sia Lei sia LinkedIn accettate la giurisdizione personale di detti tribunali.

7. Termini generali
Di seguito sono riportati alcuni dettagli importanti del Contratto.

Se un tribunale con competenza sul presente Contratto ritiene non applicabile qualsivoglia parte dello stesso, Lei e noi accettiamo che detto tribunale debba modificarne i termini e condizioni al fine di rendere detta parte del Contratto applicabile e rimanere comunque in grado di ottemperare allo scopo previsto. Se il tribunale non può farlo, Lei e noi accettiamo di chiedere al tribunale la rimozione della parte non applicabile e che il resto del presente Contratto resterà in vigore.

Il presente Contratto (incluse le condizioni aggiuntive che possiamo fornire quando Lei si impegna con una funzionalità dei Servizi) è l’unico contratto tra di noi riguardo ai Servizi e sostituisce tutti i precedenti contratti per i Servizi.

Se noi non intraprendiamo alcuna azione in caso di violazione di questo Contratto, ciò non significa che LinkedIn ha rinunciato al proprio diritto di dare esecuzione al presente Contratto. Lei non può assegnare o trasferire il presente Contratto (o la Sua adesione o utilizzo dei Servizi) a terzi senza il nostro consenso. Tuttavia, Lei accetta che LinkedIn possa assegnare il presente Contratto alle sue affiliate o a una parte che lo acquista senza il Suo consenso. Non esistono terze parti beneficiarie di questo Contratto.

Lei accetta che l’unico modo per inviarci avvisi legali è farlo agli indirizzi forniti nella Sezione 10.
8. “Attività consentite” e “Attività non consentite” su LinkedIn
8.1. Attività consentite

LinkedIn è una community di professionisti. Il presente elenco di “attività consentite e non consentite”, insieme alla nostra Informativa sulla community professionale, limita ciò che Lei può e non può fare sui nostri Servizi.

Lei accetta di:

    Adempiere a tutte le leggi applicabili, comprese, senza limitazione, leggi sulla privacy, leggi sulla proprietà intellettuale, leggi anti-spam, leggi sul controllo delle esportazioni, leggi fiscali e requisiti regolamentari;
    Fornirci informazioni esatte e mantenerle aggiornate;
    Utilizzare il Suo vero nome sul Suo profilo; e
    Utilizzare i Servizi in modo professionale.

8.2 Attività non consentite.

Lei accetta di non:

    Creare un’identità falsa su LinkedIn, rappresentare in modo non veritiero la Sua identità, creare un profilo Utente per qualcuno che non sia Lei (una persona reale), o utilizzare o cercare di utilizzare l’account di terzi;
    Sviluppare, supportare o utilizzare software, dispositivi, script, robot o qualsiasi altro mezzo o processo (inclusi crawler, plugin e componenti aggiuntivi dei browser, o qualsiasi altra tecnologia) per eseguire lo scraping dei Sevizi o altrimenti copiare profili e altri dati dai Servizi;
    Disabilitare qualsivoglia funzionalità di sicurezza o bypassare o eludere qualsiasi controllo di accesso o limitazione di utilizzo del Servizio (per esempio, numero massimo di ricerche di parole chiave o visualizzazioni del profilo);
    Copiare, usare, divulgare o distribuire qualsiasi informazione ottenuta dai Servizi, direttamente o attraverso terze parti (ad es. i motori di ricerca), senza il consenso di LinkedIn;
    Divulgare informazioni che non ha il diritto di rivelare (ad es. informazioni riservate di altre persone, incluso il suo datore di lavoro);
    Violare i diritti di proprietà intellettuale di altri, inclusi diritti d’autore, brevetti, marchi, segreti commerciali o altri diritti di privativa. Per esempio, non copiare o distribuire (se non attraverso la funzionalità di condivisione disponibile) i post o altri contenuti di altre persone senza il loro permesso, che potrebbero concedere pubblicando ai sensi di una licenza Creative Commond;
    Violare la proprietà intellettuale o altri diritti di LinkedIn, tra cui, senza limitazioni, (i) copiare o distribuire i nostri video di formazione o altri materiali o (ii) copiare o distribuire la nostra tecnologia, a meno che non sia rilasciata mediante licenze open source; (iii) usare la parola “LinkedIn” o i nostri loghi in qualsivoglia nome aziendale, email o URL ad eccezione delle modalità previste nelle Linee guida sul brand;
    Pubblicare qualsiasi elemento che contenga software con virus, worm o ogni altro codice dannoso;
    Eseguire il reverse engineering, la decompilazione, lo smontaggio, la decifrazione o altro tentativo di decodificare il codice sorgente per i Servizi o qualsiasi tecnologia correlata che non sia open source;
    Insinuare o affermare di essere affiliato con o referenziato da LinkedIn senza il nostro espresso consenso (ad esempio, rappresentarsi come trainer accreditato da LinkedIn);
    Noleggiare, dare in locazione, prestare, commercializzare, vendere/rivendere o altrimenti monetizzare i Servizi o i relativi dati o l’accesso agli stessi, senza il preventivo consenso di LinkedIn;
    Creare collegamenti di tipo deep-link ai nostri Servizi per qualsiasi scopo diverso dalla promozione del Suo profilo o di un Gruppo sui nostri Servizi, senza il consenso di LinkedIn;
    Utilizzare programmi bot o altri metodi automatizzati per accedere ai Servizi, aggiungere o scaricare contatti, inviare o reindirizzare messaggi;
    Monitorare la disponibilità, le prestazioni o la funzionalità dei Servizi per qualsiasi finalità concorrenziale;
    Svolgere attività di “framing”, “mirroring” o in altro modo simulare l’aspetto o la funzione dei Servizi;
    Coprire o altrimenti modificare i Servizi o il loro aspetto (per esempio, inserendo elementi nei Servizi o rimuovendo, coprendo o oscurando un annuncio pubblicitario incluso sui Servizi);
    Interferire con il funzionamento dei Servizi o utilizzare sugli stessi un carico irragionevole di dati (ad esempio, spam, attacco Denial of Service (DoS), virus, algoritmi di giochi); e/o
    Violare l’Informativa sulla community professionale o eventuali termini aggiuntivi relativi a un Servizio specifico che Le viene fornito quando si registra o inizia a utilizzare tale Servizio, nonché i termini di Bing Maps laddove applicabili.

9. Reclami riguardanti i contenuti

Informazioni di contatto per la conformità dei contenuti forniti dai nostri Utenti.

Noi rispettiamo i diritti di proprietà intellettuale di altri. Chiediamo che le informazioni pubblicate dai Membri siano accurate e non in violazione dei diritti di proprietà intellettuale o di altri diritti di soggetti terzi. Noi forniamo un’informativa e una procedura per la presentazione dei reclami sui contenuti pubblicati dai nostri Membri.
10. Come contattarci

Le nostre informazioni di contatto. Il nostro Centro assistenza fornisce altresì informazioni sui nostri Servizi.

Per qualsiasi domanda generica, può contattarci online. Per avvisi legali o notifiche degli atti, può scriverci a questi indirizzi.