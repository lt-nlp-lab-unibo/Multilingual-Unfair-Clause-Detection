https://www.uber.com/legal/en/document/?name=general-terms-of-use&country=italy&lang=it
Ultima modifica: 25/12/2019
UBER B.V.
Termini e Condizioni

Ultimo aggiornamento: 4 dicembre, 2017
1. Rapporto contrattuale

I presenti Termini di utilizzo (“Termini”) disciplinano l’accesso o l’uso da parte sua, una persona fisica, da qualsiasi paese del mondo (esclusi gli Stati Uniti e i suoi territori e possedimenti, e la Cina continentale) di applicazioni, siti web, contenuti, prodotti e servizi (i “Servizi”) messi a disposizione da Uber B.V., una società a responsabilità limitata costituita nei Paesi Bassi, con sede in Mr. Treublaan 7, 1097 DP, Amsterdam, Paesi Bassi, registrata presso la Camera di Commercio di Amsterdam con numero 56317441 (“Uber”).

SI PREGA DI LEGGERE ATTENTAMENTE QUESTI TERMINI PRIMA DI ACCEDERE O UTILIZZARE I SERVIZI.

L’accesso e l’utilizzo dei Servizi costituisce la sua accettazione ad essere vincolato dai presenti Termini, e con ciò si stabilisce un rapporto contrattuale tra lei e Uber. Qualora non accetti i presenti Termini, non le sarà possibile accedere o utilizzare i Servizi. I presenti Termini sostituiscono espressamente qualsiasi precedente accordo o intesa con lei. Uber può risolvere immediatamente i presenti Termini o i Servizi da lei fruiti, o in generale cessare l’offerta o negare l’accesso ai Servizi o a parte degli stessi, in qualunque momento e per qualsiasi motivo.

Termini aggiuntivi potrebbero applicarsi a taluni Servizi, quali le politiche per un evento, un’attività o una promozione particolari, e tali termini aggiuntivi le verranno comunicati in relazione ai Servizi applicabili. I Termini aggiuntivi integrano i Termini e saranno ritenuti parte integrante degli stessi ai fini dei Servizi applicabili. I Termini aggiuntivi prevarranno sui presenti Termini in caso di conflitto rispetto ai Servizi applicabili.

Uber può modificare i Termini relativi ai Servizi di volta in volta. Le modifiche entreranno in vigore con la pubblicazione da parte di Uber di tali Termini aggiornati in questo sito o delle politiche modificate o dei Termini aggiuntivi sui Servizi applicabili. L’accesso o l’uso continuati dei Servizi dopo tale pubblicazione costituisce il suo consenso ad essere vincolato dai Termini, come modificati.

La raccolta e l’utilizzo dei dati personali in relazione ai Servizi è conforme a quanto previsto nella Politica sulla privacy di Uber disponibile all’indirizzo https://www.uber.com/privacy/notice. Uber può fornire ad un responsabile dei sinistri o a un assicuratore tutte le informazioni necessarie (comprese le sue informazioni di contatto) in caso di reclamo, controversia o conflitto, il che può includere un incidente che coinvolga lei e un Terzo Fornitore (incluso un autista di una società di una rete di trasporto) e tali informazioni o dati sono necessari per risolvere il reclamo, la disputa o il conflitto.

2. I Servizi

I Servizi costituiscono una piattaforma tecnologica che permette agli utenti delle applicazioni mobili o dei siti web di Uber forniti nel quadro dei Servizi (ciascuna, una “Applicazione”) di organizzare e programmare servizi di trasporto e/o logistici con i terzi fornitori indipendenti di tali servizi, compresi i terzi fornitori indipendenti di servizi di trasporto e i terzi fornitori indipendenti di servizi logistici legati da un vincolo contrattuale con Uber o talune delle società collegate di Uber (“Terzi Fornitori”). Salvo diversamente convenuto da Uber in un separato accordo scritto con lei, i Servizi sono messi a disposizione esclusivamente per un suo uso personale e non commerciale. LEI RICONOSCE CHE UBER NON FORNISCE SERVIZI DI TRASPORTO O LOGISTICI NÉ OPERA COME VETTORE DI TRASPORTO E CHE TUTTI DETTI SERVIZI DI TRASPORTO O LOGISTICI SONO FORNITI DA TERZI FORNITORI INDIPENDENTI CHE NON SONO ALLE DIPENDENZE DI UBER O DI QUALUNQUE DELLE SUE SOCIETÀ COLLEGATE.

Licenza.

Salvo il rispetto di questi Termini, Uber le concede una licenza limitata, non esclusiva, non sublicenziabile, revocabile, non trasferibile, per: (i) accedere e utilizzare le Applicazioni sul suo dispositivo personale solo in relazione all’uso dei Servizi; e (ii) accedere e utilizzare qualsiasi contenuto, informazione e materiali correlati che possono essere messi a disposizione tramite i Servizi, in ogni caso solo per un suo uso personale e non commerciale. Tutti i diritti non espressamente attribuiti nel presente accordo, sono espressamente riservati da Uber e dai concessori di licenza di Uber.

Limitazioni.

All’utente è fatto divieto di: (i) rimuovere qualsiasi copyright, marchio commerciale o altri segni distintivi proprietari da qualsiasi parte dei Servizi; (ii) riprodurre, modificare, preparare opere derivate, distribuire, concedere in licenza, locare, vendere, rivendere, trasferire, visualizzare pubblicamente, eseguire pubblicamente, trasmettere, distribuire in streaming, diffondere via etere o altrimenti sfruttare i Servizi ad eccezione di quanto espressamente consentito da Uber; (iii) decompilare, decodificare o disassemblare i Servizi ad eccezione di quanto consentito dalla legge applicabile; (iv) collegare, duplicare o inquadrare qualsiasi parte dei Servizi; (v) utilizzare o lanciare programmi o script al fine di estrarre, indicizzare, analizzare, o altrimenti ricavare dati da qualsiasi parte dei Servizi o gravare eccessivamente o ostacolare il funzionamento e/o la funzionalità di qualsiasi aspetto dei Servizi; o (vi) tentare di ottenere un accesso non autorizzato o compromettere qualsiasi aspetto dei Servizi o dei relativi sistemi o reti.

Fornitura dei Servizi.

Lei riconosce che porzioni dei Servizi possono essere rese disponibili sotto i vari marchi di Uber o le opzioni su richiesta associate con i servizi di trasporto o logistici, inclusi i marchi di servizi di trasporto su richiesta attualmente denominati “Uber,” “uberPOP,” “uberX,” “uberXL,” “UberBLACK,” “UberSUV,” “UberBERLINE,” “UberVAN,” “UberEXEC,” e “UberLUX” e i marchi di servizi logistici su richiesta attualmente denominati “UberRUSH,” “UberFRESH” e “UberEATS”. Lei inoltre riconosce che i Servizi possono essere resi disponibili sotto tali marchi o opzioni su richiesta da parte o in relazione a: (i) alcune delle società controllate e collegate di Uber; o (ii) Terzi Fornitori indipendenti, tra cui gli autisti di società di reti di trasporto, i titolari di un permesso di trasporto a noleggio o i titolari di permessi, autorizzazioni o licenze di trasporto simili.

Servizi e contenuti di terze parti.

I Servizi possono essere resi disponibili o accessibili in connessione con i servizi e i contenuti di terze parti (compresa la pubblicità), che Uber non controlla. Lei riconosce che al suo utilizzo di tali servizi e contenuti di terze parti potrebbero applicarsi termini di utilizzo e politiche sulla privacy differenti. Uber non approva tali servizi e contenuti di terze parti e in nessun caso Uber sarà responsabile per i prodotti o i servizi di tali terzi fornitori. Inoltre, Apple Inc., Google, Inc., Microsoft Corporation o BlackBerry Limited e/o le rispettive controllate e collegate internazionali applicabili saranno terzi beneficiari di questo contratto qualora lei acceda ai Servizi mediante l’utilizzo di Applicazioni sviluppate, rispettivamente, per Apple iOS, Android, Microsoft Windows, o dispositivi mobili Blackberry. Questi terzi beneficiari non sono parti di questo contratto e non sono responsabili per la fornitura o il supporto dei Servizi in alcun modo. Il suo accesso ai Servizi utilizzando questi dispositivi è soggetto alle condizioni stabilite nei pertinenti termini d’utilizzo dei terzi beneficiari.

Proprietà

I Servizi e tutti i diritti inerenti sono e rimarranno di proprietà di Uber, o dei rispettivi concessori di licenza. Né questi Termini, né il suo utilizzo dei Servizi trasferisce o attribuisce a lei alcun diritto: (i) in relazione ai Servizi, salvo che per la licenza limitata concessa di cui sopra; o (ii) di utilizzare o fare riferimento in qualsivoglia maniera ai nomi della società, loghi, nomi dei prodotti o dei servizi, marchi commerciali, o marchi di servizio di Uber o quelli dei concessori di licenza di Uber.

3. Il suo utilizzo dei Servizi

Account utente.

Per poter utilizzare la maggior parte delle funzionalità dei Servizi, l’utentedeve registrarsi e mantenere attivo un account utente personale per i Servizi (“Account”). L’utente deve avere almeno 18 anni di età, o la maggiore età legale nella propria giurisdizione (se diversa dai 18 anni), per ottenere un Account. Per la registrazione dell’account lei deve fornire a Uber alcune informazioni personali, quali nome, indirizzo, numero di telefono cellulare ed età, e almeno un metodo di pagamento valido (una carta di credito o uno strumento di pagamento accettato). Lei si impegna a mantenere informazioni accurate, complete e aggiornate nel suo account. L’eventuale inosservanza dell’impegno di mantenere informazioni dell’Account accurate, complete e aggiornate, compreso il mantenimento in archivio di un metodo di pagamento non valido o scaduto, può determinare l’impossibilità di accedere e utilizzare i Servizi o la risoluzione da parte di Uber di questo Contratto con lei. Lei è responsabile di tutte le attività che si verificano sul suo Account, e si impegna a mantenere la sicurezza e la segretezza del proprio nome utente e della password dell’Account in ogni momento. Salvo diversamente consentito da Uber per iscritto, lei ha facoltà di detenere un unico account.

Requisiti e condotta dell’utente.

Il Servizio non è disponibile per l’utilizzo da parte di persone minori di 18 anni. Lei non può autorizzare terze parti a utilizzare il suo Account, e non può consentire a persone di età inferiore ai 18 anni di ricevere servizi di trasporto o logistici da Terzi Fornitori salvo qualora non siano accompagnate da lei. Lei non potrà cedere o altrimenti trasferire il suo Account a qualsiasi altra persona o entità. Lei si impegna a rispettare tutte le leggi applicabili durante l’utilizzo dei Servizi, e utilizzare i Servizi solo per scopi legittimi (ad es.), è escluso il trasporto di materiali illeciti o pericolosi). Utilizzando i Servizi, lei non causerà fastidio, molestie, disagio, o danni alla proprietà, sia nei confronti del Terzo Fornitore che di qualsiasi altra parte. In alcuni casi è possibile che le venga richiesto di fornire un documento d’identità per accedere o utilizzare i Servizi, e lei riconosce che le può essere negato l’accesso o l’utilizzo dei Servizi, qualora si rifiuti di fornire un documento d’identità.

Messaggi di testo.

Con la creazione di un Account, lei accetta che i Servizi potrebbero inviarle messaggi di testo informativi (SMS), nel quadro del suo normale utilizzo operativo dei Servizi. Lei può scegliere di non ricevere i messaggi di testo (SMS) da Uber in qualsiasi momento inviando una e-mail a support@uber.com indicando che non desidera più ricevere tali messaggi, insieme al numero di telefono del dispositivo mobile che riceve i messaggi. Lei prende atto che la scelta di non ricevere messaggi di testo (SMS) può influire sull’utilizzo dei Servizi.

Codici promozionali.

Uber può, a sua esclusiva discrezione, creare codici promozionali che possono essere riscattati per accreditare l’Account, o per altre caratteristiche o benefici connessi ai Servizi e/o ai servizi dei Terzi Fornitori, fatte salve le condizioni aggiuntive che Uber stabilisce in base ai codici promozionali (“Codici Promozionali”). L’utente riconosce che i Codici Promozionali: (i) devono essere utilizzati per i destinatari e lo scopo voluti, e in modo lecito; (ii) non possono essere duplicati, venduti o trasferiti in qualsiasi modo, o messi a disposizione del pubblico in generale (pubblicati in una forma accessibile al pubblico o altrimenti), salvo esplicita autorizzazione di Uber; (iii) possono essere disabilitati da Uber in qualsiasi momento, per qualsiasi motivo, senza alcuna responsabilità nei confronti di Uber; (iv) possono essere utilizzati solo in conformità ai termini specifici che Uber stabilisce per tale Codice Promozionale; (v) non sono validi come forma di liquidità; e (vi) potrebbero scadere prima di essere utilizzati. Uber si riserva il diritto di trattenere o detrarre crediti o altre caratteristiche o benefici ottenuti attraverso l’utilizzo di Codici Promozionali da lei o da qualsiasi altro utente nel caso in cui Uber determini o ritenga che l’uso o il rimborso del Codice Promozionale era dovuto a errore, fraudolento, illegale, o in violazione dei termini del Codice Promozionale applicabili o di questi Termini.

Contenuti forniti dall’Utente.

Uber può, a sua esclusiva discrezione, permettere di volta in volta di presentare, caricare, pubblicare o altrimenti rendere disponibili a Uber tramite i Servizi, contenuti e informazioni testuali, audio, e/o video, inclusi i commenti e il feedback relativi ai Servizi, la presentazione di richieste di supporto, e la presentazione delle iscrizioni a concorsi e promozioni (“Contenuti dell’Utente”). Qualsiasi Contenuto dell’Utente da lei fornito rimane di sua proprietà. Tuttavia, fornendo i Contenuti dell’Utente a Uber, lei concede a Uber una licenza mondiale, perpetua, irrevocabile, trasferibile, esente da royalty, con il diritto di concedere in sublicenza, usare, copiare, modificare, creare opere derivate, distribuire, visualizzare pubblicamente, eseguire pubblicamente, e altrimenti sfruttare in qualsiasi modo tali Contenuti dell’Utente in tutti i formati e i canali di distribuzione noti ora o in futuro (anche in relazione ai Servizi e all’attività di Uber e sui siti e servizi di terze parti), senza ulteriore preavviso o consenso da parte sua, e senza obbligo di pagamento a lei o a qualsiasi altra persona o entità.

Lei dichiara e garantisce che: (i) lei è il proprietario unico ed esclusivo di tutti i Contenuti dell’Utente o dispone di tutti i diritti, le licenze, i consensi e i permessi necessari per concedere a Uber una licenza per i Contenuti dell’Utente come sopra stabilito; e (ii) né i Contenuti dell’Utente, né la presentazione, il caricamento, la pubblicazione o comunque la messa a disposizione di tali Contenuti dell’Utente da parte sua, né l’uso di Uber dei Contenuti dell’Utente come qui consentito violeranno, costituiranno appropriazione indebita o lederanno i diritti di proprietà intellettuale o i diritti di proprietà, ovvero i diritti di pubblicità o riservatezza di terze parti, né determineranno la violazione di qualsiasi legge o regolamento applicabili.

Lei accetta di non fornire Contenuti dell’Utente che siano diffamatori, denigratori, odiosi, violenti, osceni, pornografici, illegali, o in altro modo offensivi, come determinato da Uber a sua esclusiva discrezione, a prescindere dal fatto che tale materiale possa o no essere protetto dalla legge. Uber può, ma non vi sarà obbligato, esaminare, monitorare o rimuovere i Contenuti dell’Utente, ad esclusiva discrezione di Uber e in qualsiasi momento e per qualsiasi motivo, senza preavviso nei suoi confronti.

Accesso di rete e dispositivi.

Lei ha la responsabilità di ottenere l’accesso alla rete dati necessario per utilizzare i Servizi. Le tariffe e i costi per la messaggistica e la trasmissione dati della sua rete mobile potrebbero essere applicabili qualora acceda o utilizzi i Servizi da un dispositivo con connessione wireless e lei sarà responsabile di tali tariffe e costi. Lei è responsabile per l’acquisizione e l’aggiornamento dell’hardware compatibile o dei dispositivi necessari per accedere e utilizzare i Servizi e le Applicazioni e dei relativi aggiornamenti. Uber non garantisce che i Servizi, o parte degli stessi, funzioneranno su qualsiasi hardware o dispositivi specifici. Inoltre, i Servizi potrebbero essere soggetti a malfunzionamenti e ritardi relativi all’utilizzo di Internet e di comunicazioni elettroniche.

4. Pagamento

Lei riconosce che l’uso dei Servizi può comportare addebiti a suo carico per i servizi o i beni ricevuti da un Terzo Fornitore (“Addebiti”). Dopo che ha ricevuto i servizi o i beni ottenuti attraverso l’utilizzo del Servizio, Uber faciliterà il pagamento degli Addebiti applicabili per conto del Terzo Fornitore quale agente limitato alla riscossione dei pagamenti di tale Terzo Fornitore. Il pagamento degli Addebiti in tal modo sarà considerato come un pagamento effettuato direttamente da lei al Terzo Fornitore. Gli Addebiti saranno comprensivi delle tasse applicabili ove richiesto dalla legge. Gli addebiti da lei saldati sono definitivi e non rimborsabili, se non diversamente stabilito da Uber. Lei conserva il diritto di richiedere Addebiti inferiori da un Terzo Fornitore per i servizi o beni da lei ricevuti da tale Terzo Fornitore, al momento di ricevere tali servizi o beni. Uber risponderà opportunamente a qualsiasi richiesta da un Terzo Fornitore di modificare gli Addebiti per un particolare servizio o bene.

Tutti gli Addebiti sono da pagare immediatamente e il pagamento verrà facilitato da Uber utilizzando il metodo di pagamento preferito indicato nel suo Account, per cui Uber le invierà una conferma via e-mail. Qualora si stabilisca che il metodo di pagamento principale del suo Account è scaduto, non valido o altrimenti non in grado di essere caricato, lei accetta che Uber possa, quale agente limitato alla riscossione dei pagamenti di tale Terzo Fornitore, utilizzare un metodo di pagamento secondario nel suo Account, se disponibile.

Nel rapporto tra lei e Uber, Uber si riserva il diritto di stabilire, rimuovere e/o modificare gli Addebiti per alcuni o tutti i servizi o beni ottenuti attraverso l’utilizzo dei Servizi in qualsiasi momento ad esclusiva discrezione di Uber. Inoltre, lei riconosce e accetta che gli Addebiti applicabili in determinate aree geografiche possono aumentare sensibilmente nei periodi di forte domanda. Uber compirà ogni ragionevole sforzo per informarla circa gli Addebiti che possono essere applicabili, fermo restando che lei sarà responsabile degli Addebiti maturati nel suo Account indipendentemente dal fatto che fosse consapevole o no di tali Addebiti o dei relativi importi. Uber può di volta in volta fornire a determinati utenti offerte promozionali e sconti che possono determinare una diversità degli importi applicabili per gli stessi servizi o beni ottenuti attraverso l’utilizzo dei Servizi, e lei accetta che tali offerte e sconti promozionali, salvo qualora messi a disposizione anche a lei, non avranno attinenza con il suo utilizzo dei Servizi o con gli Addebiti a lei applicati. Lei può scegliere di annullare la richiesta di servizi o beni da un Terzo Fornitore in qualsiasi momento prima dell’arrivo di tale Terzo Fornitore, nel qual caso le può essere imputata una penale di cancellazione.

Questa struttura di pagamento è destinata a compensare pienamente il Terzo Fornitore per i servizi o i beni forniti. Salvo che per quanto riguarda i servizi di trasporto taxi richiesti tramite l’Applicazione, Uber non devolve alcuna parte del suo pagamento come una mancia o un atto di liberalità per il Terzo Fornitore. Qualsiasi dichiarazione da parte di Uber (sul sito web di Uber, sull’Applicazione, o sui materiali di marketing di Uber), nel senso che la mancia è “volontaria”, “non richiesta” e/o “compresa” nei pagamenti che lei effettua per i servizi o i beni forniti, non è volta a suggerire che Uber riconosce un eventuale importo supplementare, oltre a quelli sopra descritti, al Terzo Fornitore. Lei riconosce e accetta che, sebbene sia libero di riconoscere ulteriori importi a titolo di liberalità a qualsiasi Terzo Fornitore che le fornisce i servizi o i beni ottenuti tramite il Servizio, lei non ha alcun obbligo in tal senso. Le mance sono volontarie. Dopo che ha ricevuto i servizi o i beni ottenuti attraverso il Servizio, avrà la possibilità di fornire una valutazione della sua esperienza e di lasciare un commento aggiuntivo sul Terzo Fornitore.

Costi di riparazione o di pulizia.

Lei sarà responsabile per il costo della riparazione di eventuali danni o per i necessari interventi di pulizia ai veicoli e ai beni del Terzo Fornitore, derivanti dall’uso dei Servizi con il suo Account qualora tali danni e i necessari interventi di pulizia superino la normale “usura” (“Riparazione o Pulizia”). Nel caso in cui un Terzo Fornitore segnali la necessità di Riparazione o di Pulizia, e tale richiesta di Riparazione o di Pulizia viene appurata da Uber a sua ragionevole discrezione, Uber stesso si riserva il diritto di facilitare il pagamento del costo ragionevole di tale Riparazione o Pulizia per conto del Terzo Fornitore utilizzando il metodo di pagamento indicato nel suo account. Tali importi saranno trasferiti da Uber al Terzo Fornitore applicabile e non sono rimborsabili.

5. Avvertenze; Limitazione di responsabilità; Indennità.

ESCLUSIONE.

I SERVIZI SONO FORNITI “COME SONO” E “COME DISPONIBILI”. UBER ESCLUDE TUTTE LE DICHIARAZIONI E GARANZIE, ESPRESSE, IMPLICITE O DI LEGGE, NON ESPRESSAMENTE SANCITE IN QUESTI TERMINI, INCLUSE LE GARANZIE IMPLICITE DI COMMERCIABILITÀ, IDONEITÀ PER UN PARTICOLARE SCOPO E DI NON VIOLAZIONE. INOLTRE, UBER NON RILASCIA ALCUNA DICHIARAZIONE, GARANZIA O ASSICURAZIONE CIRCA L’AFFIDABILITÀ, TEMPESTIVITÀ, QUALITÀ, IDONEITÀ O DISPONIBILITÀ DEI SERVIZI, O DEI SERVIZI O BENI RICHIESTI TRAMITE L’USO DEI SERVIZI, O CHE I SERVIZI SARANNO SENZA INTERRUZIONI O SENZA ERRORI. UBER NON GARANTISCE LA QUALITÀ, L’ADEGUATEZZA, LA SICUREZZA O LA CAPACITÀ DEI TERZI FORNITORI. LEI CONVIENE CHE L’INTERO RISCHIO DERIVANTE DAL SUO USO DEI SERVIZI, E DI QUALSIASI SERVIZIO O BENE RICHIESTO IN CONNESSIONE AD ESSI, RESTA ESCLUSIVAMENTE A SUO CARICO, NELLA MISURA IN CUI QUESTO SIA PERMESSO DALLA LEGGE APPLICABILE.

LIMITAZIONE DI RESPONSABILITÀ.

UBER NON SARÀ RESPONSABILE PER EVENTUALI DANNI INDIRETTI, INCIDENTALI, SPECIALI, ESEMPLARI, PUNITIVI, O CONSEQUENZIALI, INCLUSA LA PERDITA DI UTILI, LA PERDITA DI DATI, LE LESIONI PERSONALI, O IL DANNO ALLA PROPRIETÀ, IN RELAZIONE O IN CONNESSIONE O ALTRIMENTI DERIVANTI DALL’USO DEI SERVIZI, ANCHE QUALORA UBER SIA STATA INFORMATA DELLA POSSIBILITÀ DI TALI DANNI. UBER NON SARÀ RESPONSABILE PER EVENTUALI DANNI, RESPONSABILITÀ O PERDITE DERIVANTI DA: (i) L’USO O L’AFFIDAMENTO SUI SERVIZI O L’INCAPACITÀ DI ACCEDERE O UTILIZZARE I SERVIZI; O (ii) QUALSIASI TRANSAZIONE O RAPPORTO TRA LEI E QUALSIASI TERZO FORNITORE, ANCHE SE UBER SIA STATO INFORMATO DELLA POSSIBILITÀ DI TALI DANNI. UBER NON SARÀ RESPONSABILE PER IL RITARDO O LA MANCATA ESECUZIONE DERIVANTI DA CAUSE CHE SONO AL DI FUORI DEL RAGIONEVOLE CONTROLLO DI UBER. LEI RICONOSCE CHE I TERZI FORNITORI DI TRASPORTO CHE FORNISCONO SERVIZI DI TRASPORTO RICHIESTI ATTRAVERSO TALUNI MARCHI RICHIESTI POSSONO OFFRIRE SERVIZI DI TRASPORTO IN RIDESHARING O PEER-TO-PEER E POSSONO NON AVERE LICENZE O PERMESSI PROFESSIONALI. IN NESSUN CASO LA RESPONSABILITÀ TOTALE DI UBER NEI SUI CONFRONTI IN RELAZIONE AI SERVIZI PER TUTTI I DANNI, LE PERDITE E LE CAUSE DI AZIONE SUPERERÀ LA SOMMA DI CINQUECENTO EURO (€ 500).

I SERVIZI DI UBER POSSONO ESSERE UTILIZZATI DA LEI PER RICHIEDERE E PROGRAMMARE TRASPORTI, SERVIZI PER BENI E SERVIZI LOGISTICI CON TERZI FORNITORI, TUTTAVIA LEI RICONOSCE CHE UBER NON HA ALCUNA RESPONSABILITÀ NEI SUOI CONFRONTI IN RELAZIONE A TRASPORTI, SERVIZI PER BENI E SERVIZI LOGISTICI FORNITI A LEI DA TERZI FORNITORI AL DI FUORI DI QUANTO ESPRESSAMENTE CONTEMPLATO NEI PRESENTI TERMINI.

LE LIMITAZIONI E L’ESCLUSIONE DI GARANZIA IN QUESTA SEZIONE 5 NON INTENDONO LIMITARE LA RESPONSABILITÀ O MODIFICARE I SUOI DIRITTI QUALE CONSUMATORE CHE NON POSSONO ESSERE ESCLUSI DALLA LEGGE APPLICABILE.

Indennizzo

Lei accetta di indennizzare e tenere Uber e suoi funzionari, direttori, dipendenti e agenti indenni da qualsiasi e ogni rivendicazione, richiesta, perdite, passività, e spesa (comprese le spese legali) derivanti da o in relazione a: (i) l’utilizzo dei Servizi o i servizi o i beni ottenuti tramite il suo utilizzo dei Servizi; (ii) la violazione da parte sua di uno di questi Termini; (iii) l’utilizzo da parte di Uber dei Contenuti dell’Utente; o (iv) la violazione dei diritti di terze parti, tra cui i Terzi Fornitori

6. Legislazione vigente; arbitrato.

Fatto salvo quanto diversamente stabilito nei presenti Termini, i presenti Termini saranno sottoposti e interpretati esclusivamente in conformità con le leggi dei Paesi Bassi, escluse le sue norme in materia di conflitti di legge. La Convenzione di Vienna sulla vendita internazionale di merci (Convention on the International Sale of Goods, CISG) del 1980 non sarà applicabile. Eventuali vertenze, conflitti, pretese o controversie derivanti o correlati in senso ampio ai Servizi o ai presenti Termini, compresi quelli relativi alla sua validità, interpretazione o applicabilità (le “Vertenze”), saranno previamente sottoposti obbligatoriamente alle procedure di mediazione ai sensi delle Regole sulla mediazione della Camera di commercio internazionale (“ICC Mediation Rules”). Qualora le suddette Vertenze non siano composte entro sessanta (60) giorni dall’inoltro di una richiesta di Risoluzione amichevole delle vertenze ai sensi delle suddette ICC Mediation Rules, le stesse saranno risolte in modo esclusivo e finale in base ad arbitrato ai sensi delle Regole dell’arbitrato della Camera di commercio internazionale (“Regole di arbitrato ICC”). Sono escluse le disposizioni dell’arbitro di emergenza delle Regole ICC. Le Vertenze saranno risolte da un (1) arbitro da nominare in conformità con le Regole ICC. La sede della mediazione e dell’arbitrato sarà Amsterdam, Paesi Bassi, fatti salvi eventuali diritti che lei può avere ai sensi dell’Articolo 18 del Regolamento di Bruxelles I bis (GU UE 2012 L351/1) e/o dell’Articolo 6:236n del Codice civile olandese. La lingua della mediazione e/o dell’arbitrato sarà l’inglese, salvo qualora lei non parli l’inglese, nel qual caso la mediazione e/o l’arbitrato si svolgerà in inglese e nella sua lingua madre. L’esistenza e il contenuto del procedimento di mediazione e arbitrato, inclusi i documenti e le memorie sottoposti dalle parti, la corrispondenza da e per l’International Chamber of Commerce, la corrispondenza dal mediatore, e la corrispondenza, ordinanze e sentenze emesse dall’arbitro, rimarranno strettamente riservati e non potranno essere divulgati a terzi senza l’espresso consenso scritto dell’altra parte salvo che: (i) la divulgazione a terzi sia ragionevolmente necessaria nell’ottica dell’espletamento del procedimento di mediazione o arbitrato; e (ii) il terzo accetti incondizionatamente per iscritto di essere vincolato dall’obbligo di riservatezza quivi stipulato.

7. Altre disposizioni

Denunzie di violazione di Copyright.

Le segnalazioni di violazione del copyright devono essere inviate all’agente designato di Uber. Visitare la pagina web di Uber all’indirizzo https://www.uber.com/legal per l’indirizzo designato e informazioni aggiuntive.

Notifica.

Uber può inviare notifica mediante un avviso generale sui Servizi, per posta elettronica all’indirizzo e-mail nel suo Account, o tramite comunicazione scritta inviata al suo indirizzo come indicato nel suo Account. Lei può inviare notifica a Uber mediante comunicazione scritta all’indirizzo di Uber in Mr. Treublaan 7, 1097 DP, Amsterdam, Paesi Bassi.

Disposizioni generali.

Lei non potrà cedere o trasferire i presenti Termini in tutto o in parte, senza il previo consenso scritto di Uber. Lei presta il suo consenso a Uber affinché lo stesso possa cedere o trasferire i presenti Termini in tutto o in parte, incluso a: (i) una società controllata o collegata; (ii) un acquirente del capitale, dell’attività o dei cespiti di Uber; o (iii) un successore in seguito a fusione. Nessun rapporto di joint venture, partnership, dipendenza, o agenzia esiste tra lei, Uber e qualsiasi Terzo Fornitore a seguito del presente contratto tra lei e Uber o all’uso dei Servizi.

Se una qualsiasi disposizione di questi Termini dovesse essere ritenuta illegale, invalida o non applicabile, in tutto o in parte, ai sensi di qualsivoglia legge, tale disposizione o parte di essa, nella misura dovuta, dovrà ritenersi non formare parte dei presenti Termini, ma la legalità, validità e applicabilità delle altre disposizioni dei presenti Termini non potrà essere ritenuta inefficace o viziata. In tal caso, le parti sostituiranno la disposizione illegale, invalida o non applicabile, o parte di essa, con una disposizione, o parte di essa, legale, valida e applicabile che abbia, nella misura massima possibile, un’efficacia simile a quella della disposizione (o parte di essa) ritenuta illegale, invalida o non applicabile, considerati i contenuti e le finalità dei presenti Termini. I presenti Termini costituiscono l’intero Contratto e intesa delle parti con riferimento al suo oggetto e succedono e sostituiscono e derogano a tutti gli accordi o gli impegni precedenti o contemporanei, relativi al medesimo oggetto. Nei presenti Termini, le parole “incluso” e “includere” indicano “incluso, ma non limitatamente a”.