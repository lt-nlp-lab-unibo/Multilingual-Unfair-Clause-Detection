Termini di Servizio
Cosa contengono i Termini?

Questo indice ha lo scopo di aiutarti a orientarti nei nostri Termini di servizio (Termini). Speriamo che questa guida sia utile, ma consigliamo comunque la lettura integrale dei Termini.

Ti diamo il benvenuto su YouTube.

Questa sezione definisce il nostro rapporto con te. Contiene una descrizione del Servizio, definisce il nostro Contratto e cita il fornitore di servizi.

Chi può utilizzare il Servizio?

Questa sezione definisce requisiti precisi per l'utilizzo del Servizio e le categorie di utenti.

Utilizzo del Servizio

Questa sezione illustra i tuoi diritti circa l'utilizzo del Servizio, nonché le condizioni a cui è soggetto il suddetto utilizzo. Spiega inoltre come possiamo apportare modifiche al Servizio.

Contenuti e comportamento

Questa sezione riguarda gli utenti che forniscono Contenuti al Servizio. Definisce l'ambito delle autorizzazioni che concedi caricando i tuoi Contenuti e include l'accordo da parte tua a non caricare Contenuti che violino i diritti di qualcun altro.

Sospensione e chiusura dell'account

Questa sezione spiega come tu e YouTube potete concludere questo rapporto.

Informazioni sui software nel nostro Servizio

Questa sezione illustra i dettagli relativi ai software nel nostro Servizio.

Altri termini legali

Questa sezione include il nostro impegno a fornirti il servizio. Spiega inoltre che ci sono alcune cose per cui non saremo responsabili.

Informazioni sul Contratto

Questa sezione contiene ulteriori dettagli importanti sul nostro contratto, ad esempio cosa aspettarsi nel caso in cui abbiamo bisogno di modificare i presenti Termini o a quale legge sono soggetti.

Termini di Servizio

Data: 5 gennaio 2022

TERMINI DI SERVIZIO

Ti diamo il benvenuto su YouTube.

Introduzione

Ti ringraziamo per aver scelto di utilizzare la piattaforma YouTube e i prodotti, i servizi e le funzionalità disponibili al suo interno (collettivamente denominati "Servizio"). 

Il nostro Servizio

Il Servizio ti consente di scoprire, guardare e condividere video e altri contenuti, mette a disposizione un luogo in cui le persone entrano in contatto, si informano e ispirano gli altri in tutto il mondo e costituisce una piattaforma di distribuzione dei contenuti originali di creator e inserzionisti, grandi e piccoli. È possibile trovare informazioni esaurienti sui nostri prodotti e sulle modalità di utilizzo nel Centro assistenza. Tra le altre cose, è possibile trovare informazioni relative a YouTube Kids, al Programma partner di YouTube e agli acquisti e abbonamenti a pagamento di YouTube.Puoi inoltre scoprire come guardare i contenuti su altri dispositivi, come la televisione, la console per videogiochi o perfino Google Home.

Fornitore del Servizio

Il soggetto che fornisce il Servizio nello Spazio Economico Europeo e in Svizzera è Google Ireland Limited, una società costituita e operativa ai sensi della legge irlandese (Numero di registrazione: 368047), con sede in Gordon House, Barrow Street, Dublino 4, Irlanda (identificata come "YouTube", "noi", "ci" o "nostro/a").  Nell'ambito di questi termini, i riferimenti alle "società consociate" di YouTube indicano le altre società all'interno del gruppo Alphabet Inc.

Termini vigenti

L'utilizzo del Servizio da parte tua è soggetto ai presenti termini, alle Norme della community di YouTube e alla sezione Norme, sicurezza e copyright (collettivamente denominati "Contratto"). Il tuo Contratto con noi comprende inoltre le Norme in materia di pubblicità su YouTube se fornisci pubblicità o sponsorizzazioni al Servizio o includi promozioni a pagamento nei tuoi Contenuti.

Ti invitiamo a leggere attentamente il presente Contratto e ad assicurarti di averlo compreso. Se non comprendi o non accetti in toto il Contratto, non avrai l'autorizzazione a utilizzare il Servizio.

Chi può utilizzare il Servizio?

Requisiti di età

Puoi utilizzare il Servizio se hai almeno 13 anni; i bambini di tutte le età possono utilizzare il Servizio e YouTube Kids (se disponibile) previa autorizzazione di un genitore o un tutore legale.

Autorizzazione da parte di un genitore o tutore

Se hai meno di 18 anni, ti occorre l'autorizzazione di un genitore o di un tutore legale per utilizzare il Servizio. Invitalo a leggere il presente Contratto insieme a te.

Il genitore o tutore legale di un utente di età inferiore a 18 anni, fornendo al minore l'autorizzazione a utilizzare il Servizio, è soggetto ai termini del presente Contratto e responsabile delle attività compiute dal minore sul Servizio. Puoi trovare gli strumenti e le risorse utili per la gestione dell’esperienza su YouTube della tua famiglia (incluso come consentire a un bambino di età inferiore ai 13 anni di utilizzare il Servizio e YouTube Kids) nel Centro assistenza e sul sito di Family Link di Google.

Aziende

Se utilizzi il Servizio per conto di una società o un'organizzazione, confermi di possedere l'autorità ad agire per conto di tale soggetto, il quale accetta il presente Contratto.

Utilizzo del Servizio

Contenuti del Servizio

I contenuti del Servizio includono video, audio (ad esempio musica e altri tipi di audio), grafiche, foto, testi (ad esempio commenti e copioni), branding (inclusi nomi commerciali, marchi, marchi di servizio o loghi), funzionalità interattive, software, metriche e altri materiali (collettivamente denominati "Contenuti"). I Contenuti possono essere forniti al Servizio e distribuiti dai nostri utenti e YouTube costituisce il fornitore di servizi di hosting per tali Contenuti. La responsabilità per i Contenuti ricade sulla persona o sull'entità che li fornisce. Se ti imbatti in Contenuti che ritieni non siano conformi ai presenti termini, ad esempio perché violano le Norme della community, ti invitiamo a segnalarceli.

Account Google e canali YouTube

È possibile utilizzare parti del Servizio, come la navigazione e la ricerca di Contenuti, senza disporre di un Account Google. Tuttavia, per utilizzare alcune funzionalità è necessario avere un Account Google. Con un Account Google è possibile mettere Mi piace ai video, iscriversi ai canali, creare il proprio canale YouTube e molto altro. Per creare un Account Google, segui queste istruzioni.

Per avere accesso a funzionalità aggiuntive, come il caricamento di video, l’inserimento di commenti o la realizzazione di playlist, è necessario creare un canale YouTube. Qui si trovano alcuni dettagli su come creare il proprio canale YouTube.

Per proteggere il proprio Account Google, è necessario mantenere la password riservata. Consigliamo di non riutilizzare la password dell'Account Google per applicazioni di terze parti. Scopri ulteriori informazioni su come mantenere sicuro il tuo Account Google, ad esempio le azioni da intraprendere se vieni a conoscenza di un utilizzo non autorizzato della tua password o del tuo Account Google.

I tuoi dati

Le nostre norme sulla privacy illustrano le modalità di trattamento dei dati personali e di tutela della privacy nel contesto dell'utilizzo del Servizio. L'Informativa sulla privacy di YouTube Kids fornisce ulteriori informazioni sulle nostre norme di tutela della privacy specifiche di YouTube Kids.

Elaboreremo i contenuti audio o audiovisivi caricati sul Servizio in conformità con le Condizioni per il Trattamento dei Dati da parte di YouTube, tranne nei casi in cui tali contenuti siano stati caricati per un utilizzo esclusivamente personale o domestico. Ulteriori informazioni.

Diritti di accesso e restrizioni

Puoi accedere al Servizio e utilizzarlo nella misura in cui viene messo a tua disposizione, purché ciò avvenga nel rispetto del presente Contratto e delle disposizioni di legge.  Puoi visualizzare o ascoltare i Contenuti a scopo personale e non commerciale, nonché mostrare video di YouTube tramite il player integrabile di YouTube.

L’utilizzo del Servizio è soggetto alle seguenti restrizioni. Non è consentito:

Accedere a, riprodurre, scaricare, distribuire, trasmettere, mostrare, vendere, concedere in licenza, alterare, modificare o utilizzare alcuna parte del Servizio o dei Contenuti, tranne (a) secondo le modalità specifiche consentite dal Servizio; (b) previa autorizzazione scritta da parte di YouTube e, se presenti, dei rispettivi proprietari dei diritti; o c) nei modi consentiti dalla legge vigente.
Aggirare, disattivare, utilizzare in modo fraudolento o ostacolare altrimenti il Servizio (o tentare di intraprendere tali azioni), comprese le funzionalità di sicurezza o le funzionalità che (a) impediscono o limitano la copia o il diverso utilizzo dei Contenuti; o (b) impongono limitazioni all'utilizzo del Servizio o dei Contenuti.
Accedere al Servizio utilizzando mezzi automatizzati (quali robot, botnet o strumenti di scraping), tranne (a) nel caso dei motori di ricerca pubblici, in conformità con il file robots.txt di YouTube; (b) previa autorizzazione scritta da parte di YouTube; o (c) nei modi consentiti dalla legge vigente.
Raccogliere o utilizzare informazioni che potrebbero identificare un individuo (ad esempio raccogliere i nomi utente o le immagini del volto), salvo nei casi in cui tale individuo abbia fornito la propria autorizzazione e i casi elencati in precedenza alla sezione 3.
Utilizzare il Servizio per distribuire contenuti promozionali o commerciali indesiderati o per inviare richieste indesiderate o di massa (spam).
Causare o incoraggiare misurazioni inaccurate del coinvolgimento autentico degli utenti con il Servizio, ad esempio pagare o fornire incentivi a individui per incrementare le visualizzazioni, i Mi piace o i Non mi piace di un video o il numero di iscritti di un canale oppure per manipolare altrimenti le metriche.
Utilizzare in modo improprio qualsiasi procedura di segnalazione, contestazione o ricorso, ad esempio inviando contenuti infondati, vessatori o futili.
Indire sul Servizio o tramite esso concorsi che non rispettano le Norme e linee guida per i concorsi su YouTube;
Utilizzare il Servizio per visualizzare o ascoltare i Contenuti per scopi diversi da quelli personali e non commerciali (ad esempio, non è consentito proiettare i video o trasmettere musica in streaming pubblicamente dal Servizio).
Utilizzare il Servizio per: (a) vendere pubblicità, sponsorizzazioni o promozioni collocate sul Servizio o sui Contenuti, attorno a essi o al loro interno secondo modalità diverse da quelle consentite nelle norme relative alla pubblicità su YouTube (quali i corretti posizionamenti del prodotto); o (b) vendere pubblicità, sponsorizzazioni o promozioni su qualsiasi pagina di qualsiasi sito web o applicazione che include esclusivamente Contenuti del Servizio o in cui i Contenuti del Servizio costituiscono la base principale di tali vendite (ad esempio, vendere annunci su una pagina web sulla quale i video di YouTube costituiscono gli unici contenuti provvisti di valore).
Riserva

Qualsiasi diritto che non venga concesso espressamente dal presente Contratto rimane un diritto di YouTube o dei rispettivi proprietari dei diritti. Ciò significa, ad esempio, che utilizzare il Servizio non ti conferisce la titolarità di qualsiasi diritto di proprietà intellettuale sui Contenuti a cui hai accesso (inclusi eventuali brand utilizzati o mostrati all'interno del Servizio).

Sviluppare, migliorare e aggiornare il Servizio

YouTube modifica e migliora costantemente il Servizio. Nell'ambito di questa continua evoluzione dei nostri contenuti e servizi digitali, potremmo apportare modifiche o cambiamenti (a tutto il Servizio o a una sua parte) come l'aggiunta o la rimozione di caratteristiche e funzionalità, l'offerta di nuovi servizi o contenuti digitali o il ritiro di quelli vecchi. Potremmo inoltre modificare il Servizio per le seguenti altre ragioni: Per adattarci a nuove tecnologie; Per riflettere aumenti o diminuzioni nel numero di persone che utilizzano un determinato prodotto, servizio o funzionalità; Per rispondere alle modifiche principali nelle licenze e nelle partnership con terze parti; Per impedire attività illecite o dannose; Per risolvere problemi relativi a leggi, normative o sicurezza.
In particolare, a volte apportiamo aggiornamenti richiesti dalla legge, ovvero modifiche che fanno in modo che contenuti, servizi o prodotti digitali rimangano conformi alla legge.Apportiamo questi aggiornamenti ai nostri contenuti e servizi digitali per motivi di sicurezza e per assicurarci che soddisfino gli standard di qualità che l'utente si aspetta, come quelli descritti più avanti nella sezione Garanzia legale. Potremmo installare automaticamente aggiornamenti che risolvono rischi significativi per la sicurezza. Per quanto riguarda gli altri aggiornamenti, l'utente può scegliere se installarli o meno.

Prima di modificare o interrompere l'offerta di qualsiasi parte del Servizio, teniamo conto degli interessi dell'utente, delle sue aspettative ragionevoli e del potenziale impatto sull'utente e sugli altri. Modifichiamo o interrompiamo l'offerta di qualsiasi parte del Servizio solo ed esclusivamente per ragioni valide. Se una modifica influisce negativamente sulla capacità di accesso o utilizzo del Servizio, avviseremo l'utente tramite email con ragionevole preavviso, includendo una descrizione delle modifiche, informazioni sulle tempistiche e il diritto dell'utente di terminare il contratto con Google se le modifiche creano più di un problema di minor rilevanza, fatta eccezione per le situazioni urgenti quali impedimento di attività illecite o pericolose, adattamento per requisiti legali o risoluzione di problemi di sicurezza e operabilità. Inoltre offriremo all'utente la possibilità, soggetta alle norme e alla legge vigenti, di esportare i propri Contenuti tramite Google Takeout. 

Contenuti e comportamento

Caricare contenuti

Se possiedi un canale YouTube, puoi caricare Contenuti sul Servizio. Puoi utilizzare i Contenuti per promuovere la tua attività commerciale o artistica. Se scegli di caricare Contenuti, non hai l’autorizzazione a pubblicare sul Servizio Contenuti che non rispettano il presente Contratto o la legge. Ad esempio, i Contenuti pubblicati non devono includere proprietà intellettuale di terze parti (ad esempio, materiale protetto da copyright) a meno che tu non disponga dell'autorizzazione della terza parte o di un altro tipo di autorizzazione legale (anche per mezzo di qualsiasi eccezione o limitazione disponibile al diritto d'autore o ai diritti connessi previsti dal diritto dell'Unione europea). La responsabilità legale dei Contenuti che pubblichi sul Servizio ricade su di te. Potremmo utilizzare sistemi automatizzati per analizzare i Contenuti e rilevare violazioni e comportamenti illeciti, come spam, malware e contenuti illegali.

Diritti che concedi

Tutti i diritti di proprietà dei tuoi Contenuti spettano a te. In breve, ciò che ti appartiene resta di tua proprietà. Tuttavia, richiediamo comunque che tu conceda determinati diritti a YouTube e ad altri utenti del Servizio secondo le modalità descritte di seguito.

Concedere la licenza a YouTube

Nel momento in cui fornisci Contenuti al Servizio, concedi a YouTube una licenza globale, non esclusiva, esente da royalty, trasferibile e cedibile in licenza per l'utilizzo di tali Contenuti (incluse la riproduzione, distribuzione, modifica, pubblicazione ed esecuzione degli stessi) ai fini del funzionamento, della promozione o del miglioramento del Servizio.

Concedere la licenza ad altri utenti

Concedi inoltre a ciascun altro utente del Servizio una licenza globale, non esclusiva ed esente da royalty per l'accesso ai tuoi Contenuti tramite il Servizio e per l'utilizzo di tali Contenuti (incluse la riproduzione, distribuzione, modifica, pubblicazione ed esecuzione degli stessi) esclusivamente nella misura in cui ciò è permesso da una funzionalità del Servizio.

Durata della licenza

Le licenze che concedi sono valide fino al momento in cui i Contenuti vengono rimossi secondo le modalità descritte di seguito. Una volta rimossi i Contenuti, la licenza terminerà, tranne quando diversamente richiesto dalla gestione del Servizio, dall'utilizzo dei Contenuti consentito prima della rimozione o dalla legge.  Ad esempio, se rimuovi dei Contenuti, YouTube non è tenuta a (a) ritirare i Contenuti utilizzati da altri utenti all'interno di una qualsiasi funzionalità limitata di visualizzazione offline; o (b) eliminare le copie che dobbiamo ragionevolmente conservare per ragioni legali.

Diritto alla monetizzazione

Concedi a YouTube il diritto alla monetizzazione dei tuoi Contenuti all'interno del Servizio (e tale monetizzazione può includere la visualizzazione di annunci sui Contenuti o al loro interno, oppure l'addebito di un importo agli utenti per l'accesso ai Contenuti). Il presente Contratto non ti dà diritto ad alcun pagamento. A partire dal giorno 1 June, 2021, qualsiasi pagamento che tu abbia diritto a ricevere da YouTube ai sensi di qualunque altro contratto in essere tra te e YouTube (compresi, ad esempio, i pagamenti previsti dal Programma partner di YouTube, per gli abbonamenti al canale o per i messaggi Superchat) sarà trattato come royalty. Ove richiesto dalla legge, Google tratterrà le imposte dai suddetti pagamenti.

Rimozione dei Contenuti da parte tua

Puoi rimuovere i Contenuti dal Servizio in qualsiasi momento. Hai inoltre la possibilità di fare una copia dei tuoi Contenuti prima di rimuoverli. Assicurati di rimuovere i tuoi Contenuti se non possiedi più i diritti richiesti ai sensi di questi termini.

Rimozione dei Contenuti da parte di YouTube

Se abbiamo ragione di credere che uno o più dei tuoi Contenuti (1) violino il presente Contratto o (2) potrebbero arrecare danno a YouTube, ai nostri utenti o a terze parti, ci riserviamo il diritto di rimuovere tali Contenuti in toto o in parte. Ti informeremo del motivo della nostra azione, a meno che non abbiamo ragione di ritenere che questa comunicazione: (a) possa violare la legge o le direttive di un'autorità responsabile dell'applicazione della legge o possa altrimenti comportare il rischio di responsabilità legali a carico di YouTube o delle nostre società consociate; (b) possa compromettere un'indagine o l'integrità o il funzionamento del Servizio; o (c) possa arrecare danno a un utente, ad altre terze parti, a YouTube o alle nostre società consociate. Ulteriori informazioni sulle segnalazioni, l'applicazione delle norme e la procedura per presentare ricorso, sono disponibili sulla pagina per la risoluzione dei problemi del nostro Centro assistenza.

Avvertimenti relativi alle Norme della community

YouTube gestisce un sistema di "avvertimenti" per i Contenuti che violano le Norme della community di YouTube. Ogni avvertimento è accompagnato da varie limitazioni e può comportare la rimozione permanente del tuo canale da YouTube. Una descrizione completa di come un avvertimento influisca sul tuo canale è disponibile alla pagina Nozioni di base sugli avvertimenti relativi alle Norme della community. Se ritieni che un avvertimento sia stato emesso per errore, puoi fare ricorso qui.

Se il tuo canale è stato limitato a causa di un avvertimento, non puoi usare un altro canale per aggirare le limitazioni. La violazione di tale divieto costituisce una violazione sostanziale del presente Contratto e Google si riserva il diritto di chiudere il tuo Account Google o il tuo accesso a tutto o parte del Servizio.

Protezione del copyright

Forniamo informazioni per aiutare i titolari di copyright a gestire la loro proprietà intellettuale online nel Centro copyright di YouTube. Se ritieni che il tuo copyright sia stato violato sul Servizio, inviaci un avviso.

Rispondiamo alle segnalazioni di presunte violazioni del copyright in conformità con la procedura illustrata nel Centro copyright di YouTube, dove puoi trovare anche informazioni su come risolvere un avvertimento sul copyright. Le norme di YouTube prevedono, nelle giuste circostanze, l’interruzione dell’accesso al Servizio da parte degli utenti che commettono violazioni ripetute.

Sospensione e chiusura dell'account

Chiusura effettuata da te

Puoi interrompere l'utilizzo del Servizio in qualsiasi momento. Puoi inoltre eliminare il Servizio dal tuo Account Google; questa operazione comporta la chiusura del canale YouTube e la rimozione dei tuoi dati, di cui puoi tuttavia scaricare una copia prima dell’eliminazione.

Chiusura e sospensione ad opera di YouTube

YouTube si riserva il diritto di sospendere o chiudere il tuo Account Google o il tuo accesso a tutto o parte del Servizio se: (a) hai materialmente o ripetutamente violato il presente Contratto, (b) siamo tenuti ad agire in tal senso per rispettare un requisito legale o un'ingiunzione del tribunale oppure (c) abbiamo ragione di credere che si sia verificato un comportamento che comporta responsabilità o arreca danno a utenti, ad altre terze parti, a YouTube o alle nostre società consociate.
  

Notifica di chiusura o sospensione

Ti informeremo del motivo della chiusura o della sospensione da parte di YouTube a meno che non abbiamo ragione di ritenere che questa comunicazione: (a) possa violare la legge o le direttive di un'autorità responsabile dell'applicazione della legge; (b) possa compromettere un'indagine, (c) possa compromettere l'integrità, il funzionamento o la sicurezza del Servizio; o (d) possa arrecare danno a utenti, ad altre terze parti, a YouTube o alle nostre società consociate  

Effetti della sospensione o della chiusura dell'account

Se il tuo Account Google viene chiuso oppure il tuo accesso è soggetto a restrizioni, puoi continuare a usufruire di determinati elementi del Servizio (ad esempio la sola visualizzazione) senza possedere un account e tale uso continuerà a essere soggetto al presente Contratto. Se ritieni che la chiusura o la sospensione sia stata eseguita per errore, puoi fare ricorso utilizzando questo modulo.

Informazioni sui software nel nostro Servizio

Software scaricabili

Quando il Servizio richiede o include software scaricabili (come l'applicazione YouTube Studio), a meno che il software non sia regolato da ulteriori termini che forniscono una licenza, YouTube ti concede una licenza personale, globale, esente da royalty, non cedibile e non esclusiva per l'utilizzo del software fornito da YouTube come parte del Servizio. Tale licenza ha il solo scopo di consentirti di utilizzare e usufruire del Servizio come disposto da YouTube, secondo le modalità consentite dal presente Contratto. Non puoi copiare, modificare, distribuire, vendere o cedere in leasing nessuna parte del software, né decodificare o tentare di estrarre il codice sorgente di tale software, a meno che la legge non proibisca tali limitazioni o salvo espressa autorizzazione per iscritto da parte di YouTube.

Open source

Alcuni software utilizzati nel nostro Servizio potrebbero essere offerti con una licenza open source e alcuni dei contenuti forniti in una licenza open source potrebbero avere la precedenza su alcuni di questi termini.  In tal caso, provvederemo a mettere tale licenza a tua disposizione.

Altri termini legali

Garanzia legale

Se l'utente è un consumatore nel SEE e ha accettato i Termini di servizio, le leggi per il consumatore SEE forniscono una garanzia legale che copre i contenuti o i servizi digitali forniti da Google. Ai sensi della presente garanzia, siamo responsabili di qualsiasi difetto di conformità rilevato dall'utente: Entro due anni dalla fornitura una tantum di contenuti o servizi digitali (come l'acquisto di un film); In qualsiasi momento durante la fornitura "continua" di contenuti o servizi digitali (come un'iscrizione a pagamento).
La legge nazionale dell'utente potrebbe fornire una garanzia di durata ancora maggiore. I diritti dell'utente ai sensi delle presenti garanzie legali non sono limitate a nessun'altra garanzia commerciale fornita da Google. Se l'utente vuole rivendicare una garanzia, può [contattarci]..

Disclaimer

Per legge, i consumatori hanno determinati diritti che non possono essere esclusi o alterati da un contratto. Nessuna disposizione del presente Contratto influisce sui diritti di cui potresti godere in quanto consumatore. Salvo nei casi in cui espressamente indicato nel presente Contratto o richiesto dalla legge, (consultare la Garanzia legale), YouTube non fa promesse specifiche in merito al Servizio. Ad esempio, non facciamo alcuna ulteriore promessa in merito a: i Contenuti forniti tramite il Servizio, le specifiche funzionalità del Servizio o l'accuratezza, l'affidabilità, la disponibilità del Servizio o la sua capacità di rispondere alle tue esigenze o il fatto che tutti i Contenuti pubblicati saranno accessibili o archiviati sul Servizio.

Limitazione di responsabilità

Per tutti gli utenti. Nessuna disposizione nel presente Contratto ha lo scopo di escludere o limitare la responsabilità di alcuna parte per: decesso o lesioni personali; frode; rappresentazione ingannevole o fraudolenta; o qualsiasi responsabilità che non possa essere esclusa o limitata per legge.

Nella misura consentita dalle leggi vigenti, YouTube e le sue società consociate non saranno responsabili per: Perdite non causate dalla violazione del presente Contratto da parte di YouTube o delle sue società consociate; Perdite o danni che non rappresentavano, al momento della stipulazione del presente Contratto tra te e YouTube, una conseguenza ragionevolmente prevedibile della violazione del presente Contratto da parte di YouTube o delle sue società consociate; I Contenuti caricati da qualsiasi utente o il comportamento diffamatorio, offensivo o illegale di qualsiasi utente.
Solo per Utenti aziendali: se utilizzi il Servizio nell'ambito della tua attività commerciale, aziendale, artistica o professionale ("Utente aziendale"), tale utilizzo è soggetto anche alle limitazioni di responsabilità illustrate di seguito, nella misura consentita dalle leggi vigenti: YouTube non sarà responsabile per la perdita di profitti, ricavi o dati o per la perdita di opportunità o risparmi attesi, per perdite indirette o danni punitivi (in tutti i casi, a prescindere dal fatto che tali perdite fossero o meno prevedibili); La responsabilità totale di YouTube e delle società consociate per le domanderivendicazioni provenienti da o correlate al Servizio è limitata all'importo maggiore tra: (a) l'importo relativo alle entrate che YouTube ha corrisposto per l'utilizzo del Servizio nei 12 mesi precedenti alla violazione e (b) € 500.
Link di terze parti

Il Servizio potrebbe contenere link a siti web e servizi online di terze parti non di proprietà o sotto il controllo di YouTube. Non avendo alcun controllo su tali siti web e servizi online, YouTube non si assume alcuna responsabilità per gli stessi. Ti invitiamo a prestare particolare attenzione quando abbandoni il Servizio e a leggere i termini e le norme sulla privacy dei siti web e dei servizi online di terze parti che visiti o di cui usufruisci.

Informazioni sul Contratto

Modifica del Contratto

Potremmo modificare questo Contratto, (1) per riflettere le modifiche relative al nostro Servizio o al nostro modo di operare, per esempio se aggiungiamo nuovi prodotti o funzionalità o rimuoviamo quelli vecchi, (2) per motivi legali, normativi o legati alla sicurezza, o (3) per prevenire abusi o situazioni dannose. 

Qualora dovessimo modificare sostanzialmente il presente Contratto, daremo all'utente un preavviso di almeno 15 giorni tramite email e la possibilità di rivedere le modifiche, eccetto (1) nel caso del lancio di nuovi servizi o funzionalità, oppure (2) in situazioni urgenti quali evitare il protrarsi di un'attività illecita o soddisfare requisiti legali. Quando informiamo l'utente delle modifiche, forniamo la nuova versione dei termini sottolineando le modifiche sostanziali. Se non accetti i nuovi termini, devi rimuovere i tuoi contenuti e non usare più i servizi. L'utente può decidere di risolvere il suo rapporto con Google in qualsiasi momento chiudendo il proprio Account Google.

Continuazione del Contratto

Se smetti di utilizzare il Servizio, dovrai comunque rispettare i seguenti termini del presente Contratto: "Altri termini legali", "Informazioni sul Contratto". Inoltre, le licenze da te concesse rimarranno valide in casi limitati secondo le modalità descritte alla voce "Durata della licenza".

Separazione

Qualora uno dei termini del presente Contratto si rivelasse inapplicabile per qualsiasi motivo, tale inapplicabilità non si estenderà agli altri termini.

Cessione

YouTube potrebbe cedere completamente o parzialmente il presente Contratto a una società consociata oppure, qualora YouTube venisse venduta, a una terza parte.

Rinuncia

Se non dovessi rispettare il presente Contratto, la mancata pronta adozione di provvedimenti da parte nostra non potrà essere intesa quale rinuncia a nostri eventuali diritti (ad esempio il diritto di prendere provvedimenti in futuro).

Legislazione vigente

Se risiedi in un paese dello Spazio Economico Europeo o in Svizzera, il presente Contratto, e con esso il tuo rapporto con YouTube ai sensi dello stesso, sarà regolato dalle leggi del tuo paese di residenza e i procedimenti legali potrebbero essere intentati presso i tribunali locali. 

Approvazione specifica

Con il presente Contratto, approvi specificamente le seguenti clausole: “Modifiche al Servizio”,  “Sospensione e chiusura dell'account” e “Limitazione di responsabilità”.

Istruzioni SEE sul recesso

Se l'utente è un consumatore che risiede nel SEE, a partire dal 28 maggio 2022, la legge relativa ai consumatori nel SEE dà diritto all'utente di recedere dal presente contratto come descritto nelle Istruzioni tipo sul diritto di recesso dell'UE, fornite di seguito:

Diritto di recesso

L'utente ha il diritto di recedere dal presente contratto entro 14 giorni senza dover fornire alcuna motivazione.

Il periodo di recesso scadrà 14 giorni dopo il giorno della conclusione del contratto.

Per esercitare il diritto di recesso, l'utente deve informarci della sua decisione di recesso dal presente contratto tramite dichiarazione inequivocabile (ad es. una lettera inviata per posta o email). L'utente può contattarci tramite email all'indirizzo account-withdrawal@google.com, chiamando il numero +35 31800832663 (di seguito sono riportati i numeri di telefono specifici per i paesi) o scrivendo a Google Ireland Limited, Gordon House, Barrow Street, Dublino 4, Irlanda. L'utente può utilizzare il modulo tipo di recesso allegato, ma tale uso non è obbligatorio. Inoltre è possibile completare elettronicamente e inviare il modulo tipo di recesso o qualsiasi altra dichiarazione inequivocabile sul nostro sito web (g.co/EEAWithdrawalForm). Se l'utente utilizza questa opzione, riceverà una conferma di ricevuta di tale recesso tramite mezzo durevole (ad es. via email) senza ritardi..

Per rispettare la data di scadenza del periodo valido per il recesso, è sufficiente che l'utente invii una comunicazione relativa all'esercizio del diritto di recesso prima che il periodo di recesso sia terminato.

Effetti del recesso

Se l'utente esercita il recesso dal presente contratto, riceverà il rimborso di tutti i pagamenti inviati, inclusi i costi di spedizione (fatta eccezione per i costi supplementari comportati dalla scelta dell'utente di un tipo di spedizione diverso dalla spedizione standard più economica offerta da noi), senza ritardi ingiustificati e in ogni caso non oltre 14 giorni dopo il giorno in cui siamo stati informati della decisione dell'utente di recesso dal presente contratto. Il rimborso sarà effettuato utilizzando gli stessi metodi di pagamento scelti dall'utente per la transazione iniziale, a meno che l'utente non abbia richiesto diversamente in modo esplicito; in ogni caso, l'utente non dovrà sostenere alcun costo a seguito di tale rimborso.

Modulo tipo di recesso

(L'utente è invitato a completare e restituire questo modulo solo se desidera esercitare il recesso dal contratto)

- A Google Ireland Limited, Gordon House, Barrow Street, Dublino 4, Irlanda, [account-withdrawal@google.com]:

- Con la presente comunicazione, dichiaro di esercitare il recesso dal mio contratto di vendita della prestazione del seguente servizio, __________________________________________

- Data dell'ordine, _____________________________                                

- Nome del consumatore, _______________________

- Indirizzo del consumatore, _____________________

- Firma del consumatore (solo se il presente modulo è notificato in versione cartacea), ___________________

- Data _______________

Contattare Google per recedere dai presenti termini

Paese                       Numero di telefono

Austria                       0800-001-180

Belgio                        0800-58-142                  

Bulgaria                     0800-14-744

Cechia                       800-720-070

Cipro                          800-92-492  

Croazia                      0800-787-086

Danimarca                 80-400-111

Estonia                      800-2643

Finlandia                   0800-520-030

Francia                      0805-98-03-38

Germania                  0800-627-0502

Grecia                       00800-4920-00536

Ungheria                   06-80-200-148

Islanda                      800-4177

Irlanda                      1-800-832-663

Italia                         800-598-905

Lettonia                    802-05-391

Liechtenstein            0800-566-814

Lituania                    8-800-00-163

Lussemburgo           800-40005

Malta                        800-62-257

Paesi Bassi              0800-360-0010

Norvegia                  800-620-68

Polonia                    800-410-575

Portogallo                808-203-430

Romania                  0800-672-350

Slovacchia               0800-500-932

Slovenia                   080-688-882

Spagna                    900-906-451

Svezia                      020-012-5241

In vigore dal giorno 5 gennaio 2022 (visualizza versione precedente)
