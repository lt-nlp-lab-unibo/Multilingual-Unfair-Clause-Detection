https://www.booking.com/content/terms.it.html?aid=356980&label=gog235jc-1BCBQoggJCBXRlcm1zSDNYA2hxiAEBmAEJuAEHyAEP2AEB6AEBiAIBqAIDuAKf0rCABsACAdICJDg0NTJlNGY2LTlhYTMtNDZkYS05OTg1LWVmMTA5NjczNzI0MdgCBeACAQ&sid=fcc464f30eae9a7695b6c425d2982c61&tmpl=docs%2Fterms-and-conditions&lang=it&soz=1&lang_click=other;cdl=en-gb;lang_changed=1

2021-01-23 14:50:23

Termini e condizioni del viaggio
Contenuti

    Codice di buone pratiche
    Termini e condizioni - Introduzione
    Termini e condizioni:
        Definizioni
        Scopo e natura del nostro Servizio
        Prezzi, Rimborsiamo le differenze di prezzo, programma Genius e offerte provenienti da una società partner
        Privacy e cookie
        Servizio gratuito per i clienti, pagano solo i Fornitori di Viaggi
        Carta di credito o bonifico bancario
        Pagamento anticipato, cancellazione, mancata presentazione e informazioni “Da sapere”
        (Corrispondenza e comunicazioni ulteriori)
        Ranking, Programma Strutture Preferite, stelle e giudizi degli ospiti
        Clausola di esonero da responsabilità
        Diritti di proprietà intellettuale
        Legge applicabile, giurisdizione di appartenenza e risoluzione delle controversie
        Informazioni su Booking.com e sulle compagnie di supporto

Codice di buone pratiche

La nostra missione è dare a tutti la possibilità di esplorare il mondo, offrendo accesso ai migliori posti al mondo dove soggiornare e a fantastici luoghi e attrazioni da visitare, nel modo più facile possibile. Per raggiungere questo obiettivo, applicheremo le seguenti buone pratiche:

    Per noi sei importante: per questo ti offriamo la nostra Piattaforma e un'assistenza clienti in più di 40 lingue
    Ti permettiamo di esplorare il mondo: 1,5 milioni di strutture, da quelle di lusso (lusso) a qualsiasi cosa soddisfi le tue esigenze per il tuo prossimo soggiorno in un hotel, motel, ostello, B&B, ecc., in qualunque parte del mondo
    Ti mettiamo a disposizione attrazioni e altri Fornitori di Viaggi e ti permettiamo di scoprirli
    Possiamo facilitare il pagamento di qualunque biglietto (anche di ingresso), acquisto o noleggio di qualsiasi prodotto o servizio di Viaggio che utilizzi il nostro servizio di pagamento
    Siamo a tua disposizione (tutti i giorni, 24 ore su 24): la nostra assistenza clienti ti aiuta 24-7-365-40+
    Teniamo in considerazione le tue esigenze: la nostra Piattaforma è il prodotto che TU (utente) preferisci e consideri più comodo quando utilizzi il nostro servizio
    Ti ascoltiamo: mostriamo le recensioni non censurate (dei clienti che hanno effettivamente soggiornato)
    Ti promettiamo un sito web informativo e di facile utilizzo, che garantisca i migliori prezzi disponibili.
    Rimborsiamo le differenze di prezzo

Termini e condizioni - Introduzione

I seguenti termini e condizioni - e le successive modifiche apportate - si applicano a tutti i nostri servizi resi disponibili online, in modo diretto o indiretto (attraverso i distributori), tramite qualsiasi dispositivo mobile, via e-mail o per telefono. Accedendo al nostro sito web (anche da dispositivi mobili), visitandolo, utilizzandolo e/o utilizzando una qualsiasi delle applicazioni disponibili attraverso una qualsiasi piattaforma (di seguito definita come "Piattaforma"), e/o effettuando una prenotazione, dichiari di aver letto, compreso e accettato i termini e le condizioni di seguito riportati (inclusa l’Informativa sulla privacy).

Queste pagine, il loro contenuto, la loro struttura e il servizio di prenotazione online (compreso il servizio di facilitazione del pagamento) fornito da noi su di esse e attraverso questo sito web sono di proprietà, gestiti e offerti da Booking.com B.V. e vengono forniti per esclusivo uso personale con scopi non commerciali (B2C), regolato dai termini e dalle condizioni di seguito descritti. I rapporti che abbiamo con i Fornitori di Viaggi sono governati da termini e condizioni differenti, che governano il rapporto commerciale (B2B) che abbiamo con ciascuno di questi Fornitori di Viaggi. Ogni Fornitore di Viaggi agisce in modo professionale nei confronti di Booking.com nel rendere il proprio prodotto e/o servizio disponibile su o tramite Booking.com (sia per il rapporto azienda-azienda (“B2B”) sia/o per quello azienda-cliente (“B2C”)). I Fornitori di Viaggi potrebbero avere, dichiarare applicabili e/o richiedere (il consenso di), oltre alle condizioni e alle clausole indicate sul sito web, i propri termini e condizioni e le norme (di consegna / spedizione / trasporto / utilizzo) per l’uso, l’accesso e la realizzazione del Viaggio, che potrebbero includere specifiche dichiarazioni di non responsabilità e limitazioni di responsabilità.

Definizioni

Le parole “Booking.com”, “noi” e “nostro/a/i/e” si riferiscono a Booking.com B.V., società a responsabilità limitata soggetta alle leggi dei Paesi Bassi e con sede legale presso Herengracht 597, 1017 CE, Amsterdam, Paesi Bassi. Per "Piattaforma" si intende il sito web, il sito mobile e l'app su cui il Servizio di Viaggi viene reso disponibile, è sotto la proprietà e il controllo di Booking.com e da esso gestiti, manutenuti e/o ospitati. Per "Viaggio" si intendono i diversi prodotti e servizi di viaggio del Fornitore di Viaggi, che possono essere ordinati, acquisiti, acquistati, comprati, pagati, noleggiati, forniti, prenotati, combinati e consumati da te.

Per "Fornitore di Viaggi" si intende il fornitore dell'alloggio (per es. hotel, motel, appartamento, bed & breakfast, padrone di casa), le attrazioni (per es. parchi (a tema), musei, giri turistici), il fornitore dei servizi di trasporto (per es. autonoleggio, crociere, viaggi in treno, voli aerei, tour in autobus, trasferimenti), tour operator, assicurazioni di viaggio, e qualsiasi altro prodotto o servizio relativo o affine al tema dei viaggi disponibile per la Prenotazione del Viaggio sulla Piattaforma (B2B o B2C).

Per “Servizio di Viaggi” s'intende il servizio online di acquisto, ordine, pagamento (facilitato) o prenotazione, come offerto o attivato da Booking.com rispetto a vari prodotti e servizi resi disponibili dai Fornitori di Viaggi sulla Piattaforma.

Per "Prenotazione del Viaggio" si intende l'ordine, l'acquisto, il pagamento o la prenotazione di un Viaggio.

1. Scopo e natura del nostro Servizio

Attraverso la Piattaforma, noi (Booking.com B.V. e i suoi partner affiliati (di distribuzione)) forniamo una piattaforma online che consente ai Fornitori di Viaggi, nelle loro norme di comportamento professionali (per es. B2C o B2B), di pubblicizzare, commercializzare, vendere, promuovere e/o offrire (dove applicabile) i propri prodotti e servizi per l'ordine, l'acquisto, la prenotazione e il noleggio, e ai visitatori della Piattaforma di scoprire, cercare, confrontare ed effettuare un ordine, una prenotazione, un acquisto o un pagamento (per es. il Servizio di Viaggi). Attraverso l'uso o l'utilizzo del Servizio di Viaggi (per es. effettuando una Prenotazione del Viaggio attraverso il Servizio di Viaggi), instaurerai un rapporto contrattuale diretto (vincolante in termini legali) con il Fornitore di Viaggi presso il quale hai effettuato la prenotazione del prodotto o del servizio (dove applicabile). Dal momento della suddetta Prenotazione del Viaggio, noi faremo esclusivamente da intermediari tra te e il Fornitore di Viaggi, trasmettendo al Fornitore(i) di Viaggi di pertinenza i dettagli della Prenotazione del Viaggio e inviando a te una e-mail di conferma per e a nome del Fornitore di Viaggi. Booking.com non (ri)vende, noleggia né offre nessun prodotto o servizio (di viaggio).

Nel prestare il nostro Servizio di Viaggi, divulghiamo i dati che ci sono stati forniti dai Fornitori di Viaggi. A tutti i Fornitori di Viaggi che commercializzano e promuovono il loro Viaggio sulla Piattaforma viene pertanto dato accesso ai nostri sistemi e alla rete extranet, dei quali sono totalmente responsabili per ciò che riguarda l’aggiornamento di tariffe/costi/prezzi, della disponibilità, delle norme e delle condizioni, e delle altre informazioni visualizzate sulla nostra Piattaforma. Sebbene prestiamo il nostro Servizio di Viaggi con diligenza e attenzione, non siamo in grado di verificare e garantire l’accuratezza, la completezza e la correttezza delle informazioni, né possiamo essere ritenuti responsabili per qualsiasi errore (inclusi quelli manifesti e di battitura), interruzione del servizio (che sia dovuta a guasto anche temporaneo e/o parziale, alla riparazione, all’upgrade o alla manutenzione della Piattaforma o altro), informazione imprecisa, fuorviante o falsa o un suo mancato recapito. Ogni Fornitore di Viaggi è responsabile in qualsiasi momento dell’accuratezza, della completezza e della correttezza delle informazioni (anche descrittive), tra cui tariffe/costi/prezzi, le norme e le condizioni, e la disponibilità, visualizzate sulla nostra Piattaforma. La nostra Piattaforma non ha la finalità, e non dovrà esser vista sotto quest’ottica, di raccomandare o di sostenere nessun Fornitore di Viaggi commercializzato sulla stessa, in termini di qualità, livello di servizio, tipologia di struttura, classificazione e assegnazione della categoria tramite stelle o relativamente alle sedi, strutture, veicoli, servizi e prodotti (principali o secondari) resi disponibili, salvo dove diversamente indicato.

Il nostro Servizio di Viaggi è disponibile a esclusivo uso personale e non commerciale. Pertanto, non è consentito rivendere, inserire deep-link, utilizzare, copiare, monitorare (utilizzando per esempio spider, scrape), visualizzare, scaricare o riprodurre nessun contenuto o informazione, software, prenotazioni, biglietti, prodotti o servizi disponibili sulla nostra Piattaforma per nessun tipo di attività avente scopo commerciale o concorrenziale.

2. Prezzi, Rimborsiamo le differenze di prezzo, programma Genius e offerte provenienti da una società partner

Le tariffe offerte dai Fornitori di Viaggi indicate sulla nostra Piattaforma sono altamente competitive. Tutte le tariffe per il tuo viaggio sono comprensive dell’IVA e di tutte le altre tasse (soggette al cambio di valuta di tali tasse) e penali, se non diversamente indicato sulla nostra Piattaforma o sulla e-mail di conferma o sul biglietto. Il costo del biglietto è per persona o gruppo e soggetto a validità o scadenza come indicato sul biglietto, se applicabile. Il Fornitore di Viaggi potrebbe decidere di addebitare tasse e penali (inclusa la tassa turistica/di soggiorno) in caso di mancata presentazione o cancellazione.

Talvolta sulla nostra Piattaforma potrai trovare tariffe più economiche per un determinato soggiorno, servizio o prodotto. Tuttavia le suddette tariffe, proposte dai Fornitori di Viaggi, potrebbero comportare restrizioni e condizioni speciali, per esempio in materia di cancellazione o di rimborso. Prima di effettuare la prenotazione, verifica con attenzione la presenza di tali condizioni nei dettagli riguardanti il prodotto, il servizio o la prenotazione.

Desideriamo offrirti il prodotto o il servizio da te scelto alla tariffa più bassa possibile. Se, una volta prenotato tramite la Piattaforma, dovessi trovare su Internet il prodotto o il servizio da te scelto alle medesime condizioni di Viaggio e a una tariffa più bassa, appianeremo la differenza tra la nostra tariffa e quella più bassa, secondo i termini e le condizioni applicabili quando Rimborsiamo le differenze di prezzo. Il nostro impegno a rimborsare le differenze di prezzo non si applica a prodotti e servizi che non sono relativi ad alloggi.

Il convertitore di valuta è a esclusivo scopo informativo e non dovrà essere considerato come un indicatore accurato e operativo in tempo reale; i tassi possono variare.

Gli errori evidenti non sono vincolanti, compresi quelli di stampa.

Tutte le offerte speciali e le promozioni sono indicate come tali. Se non sono menzionate come tali, non è possibile rivendicare alcun diritto in caso di sbagli o errori evidenti.
Programma Genius

La tariffa Genius è una tariffa scontata offerta dalle strutture partecipanti per determinati tipi di camere/strutture ricettive.

La tariffa Genius è riservata ai membri del programma Genius di Booking.com. Può iscriversi al programma Genius chiunque abbia un account sulla Piattaforma. Diventare membro non richiede alcun costo di iscrizione e l'unica condizione è completare due (2) soggiorni nell'arco di due (2) anni. L'iscrizione e le tariffe Genius sono per un singolo membro e non sono trasferibili. L'iscrizione può inoltre essere associata a campagne o incentivi specifici che vengono di tanto in tanto lanciati o comunicati a esclusiva discrezione di Booking.com.

Il programma Genius offre attualmente due (2) livelli di iscrizione in base al numero di prenotazioni effettuate tramite la piattaforma Booking.com, ciascuna con diversi livelli di sconto su strutture e/o opzioni selezionate (rispettivamente del 10% e del 15%). I livelli di iscrizione possono variare e possono essere soggetti a modifiche, a esclusiva discrezione di Booking.com.

Booking.com si riserva il diritto di revocare e annullare l'iscrizione a Genius di qualsiasi membro nel caso si verifichi un abuso, come la violazione di questi termini e condizioni e/o l'utilizzo di carte di credito non valide. Booking.com si riserva inoltre il diritto di revocare e annullare l'iscrizione a Genius di ogni membro che dimostri atteggiamenti inappropriati: ad esempio, comportamenti violenti, minacciosi, molesti, discriminatori, osceni o frodatori nei confronti di Booking.com (o dei suoi dipendenti e agenti) e/o la struttura (o dei suoi dipendenti e agenti).

La tariffa Genius non è combinabile o utilizzabile con altri sconti (fatto salvo laddove approvato dalla struttura o diversamente indicato). Booking.com può, a sua discrezione, alterare, limitare o modificare (parzialmente) la struttura o qualsiasi altra caratteristica del programma Genius (incluso, a titolo esemplificativo, lo stato dei livelli Genius dell'interessato) per qualsiasi motivo, senza preavviso.

L'iscrizione a Genius è associata all'account dell'utente su Booking.com e non scadrà né verrà annullata a meno che quest'ultimo non annulli, chiuda, elimini o revochi l'account. Booking.com si riserva inoltre il diritto di eliminare la registrazione o di disabilitare un account inattivo senza preavviso. Con "account inattivo" si intende un account che non effettua prenotazioni da più di cinque (5) anni. Qualora l'account venga disabilitato, non sarà più possibile beneficiare dei vantaggi Genius. È possibile riattivare l'account effettuando una prenotazione valida con il proprio account Booking.com.

Offerta da Sito Partner

Booking.com potrebbe mostrare offerte che non provengono dai Fornitori di Viaggi, ma da una società partner di Booking.com, come per esempio un'altra piattaforma ("Offerte da Sito Partner"). Le Offerte da Sito Partner vengono mostrate in modo chiaro e si contraddistinguono da quelle proposte dai Fornitori di Viaggi. Prevedono inoltre le seguenti condizioni speciali, se non indicato diversamente sulla nostra Piattaforma:

    Prezzo: stesse condizioni mostrate sulla nostra Piattaforma.
    Pagamento anticipato: pagherai in modo sicuro con Booking.com al momento della prenotazione.
    Nessuna modifica: una volta prenotato, non è possibile cambiare i dati personali né quelli relativi alla prenotazione. Puoi richiedere modifiche direttamente alla struttura, ma non è garantito che vengano accettate.
    Altre offerte non cumulabili: non è possibile applicare promozioni, incentivi o premi alla prenotazione.
    Niente recensioni: non potrai lasciare una recensione sulla nostra Piattaforma.

3. Privacy e cookie

Booking.com rispetta la tua privacy. Consulta le nostre norme sulla privacy e sui cookie per ulteriori informazioni.

4. Servizio gratuito per i clienti, pagano solo i Fornitori di Viaggi

A meno che non sia indicato diversamente, il nostro servizio è gratuito per i clienti poiché, a differenza di molti altri siti, non addebiteremo alcun costo per il Servizio di Viaggi offerto, né applicheremo costi aggiuntivi (neanche inerenti alla prenotazione) alla tariffa. Pagherai al Fornitore di Viaggi l'importo dovuto come indicato nella Prenotazione del Viaggio (più, ove non incluse nel prezzo, tasse applicabili, imposte e costi aggiuntivi (se previsti)).

I Fornitori di Viaggi pagano una commissione, ovvero una piccola percentuale sul prezzo del prodotto (ad esempio, sulla tariffa dell’alloggio) a Booking.com dopo che l'ospite ha usufruito del prodotto o del servizio del Fornitore di Viaggi (ad esempio dopo che ha soggiornato presso la struttura e pagato l'importo dovuto alla stessa). I Fornitori di Viaggi possono migliorare il loro ranking aumentando la commissione (Visibility Booster). L'utilizzo del Visibility Booster (aumentando la commissione in cambio di una posizione migliore nel ranking) è a discrezione di ciascun Fornitore di Viaggi e può essere deciso di volta in volta o in base al prodotto offerto. L'algoritmo del ranking prenderà in considerazione l'aumento della commissione nel momento in cui dovrà stabilire il Ranking di Default. I Partner Preferiti pagano una commissione più alta in cambio di una posizione migliore nel ranking.

Solo i Fornitori di Viaggi che hanno un rapporto commerciale con Booking.com (tramite un contratto) saranno disponibili sulla Piattaforma (per promozione B2B e/o B2C del loro prodotto). Booking.com non è una piattaforma aperta (come Amazon o eBay) dove l'utilizzatore finale può rendere il suo prodotto disponibile (non è una piattaforma C2C); Booking.com non permette a parti non professionali di offrire o vendere il loro prodotto su o tramite Booking.com.

5. Carta di credito o bonifico bancario

Alcuni Fornitori di Viaggi possono prevedere e rendere disponibile la possibilità di offrire Prenotazioni dei Viaggi da pagare totalmente o parzialmente (così come previsto dalle condizioni di pagamento del Fornitore di Viaggi) al Fornitore di Viaggi stesso durante il processo di Prenotazione del Viaggio, tramite una modalità di pagamento online sicura (nella misura in cui tale funzione sia offerta e supportata dalla tua banca). Per alcuni prodotti e servizi, Booking.com gestisce (attraverso terze parti) il pagamento del determinato prodotto o servizio (cioè il servizio di gestione del pagamento) per e per conto del Fornitore di Viaggi (Booking.com non agisce né opera in nessun caso in qualità di venditore ufficiale). Il pagamento viene addebitato in modo sicuro sulla tua carta di credito/debito o sul tuo conto bancario, e accreditato sul conto bancario del Fornitore di Viaggi, tramite la gestione di una parte terza. Qualsiasi pagamento gestito per e per conto del Fornitore di Viaggi e in seguito trasferito al Fornitore di Viaggi costituirà in qualsiasi caso un pagamento da parte tua del (o di parte del) costo della prenotazione, relativa a un determinato prodotto o servizio, con valore di pagamento definitivo ("bevrijdende betaling") del prezzo dovuto (intero o parziale) e non potrà essere da te reclamato in alcun modo.

Per alcune tariffe (anche non rimborsabili) o offerte speciali, potrebbe essere richiesto il pagamento anticipato tramite bonifico bancario (se previsto come modalità di pagamento dal Fornitore di Viaggi) o carta di credito. In caso di utilizzo della carta di credito, questa potrebbe essere pre-autorizzata o addebitata (talvolta senza possibilità di rimborso) all’atto della Prenotazione del Viaggio. Prima di effettuare la Prenotazione del Viaggio, verifica con attenzione la presenza di tali condizioni nei dettagli riguardanti il prodotto o il servizio che hai scelto. Booking.com non è da considerarsi responsabile per eventuali addebiti (autorizzati, non autorizzati o presunti tali o errati) da parte del Fornitore del Viaggio e non potrai chiedere la restituzione dell’importo correttamente addebitato sulla tua carta di credito dal Fornitore del Viaggio (inclusi: tariffe pre-pagate, mancata presentazione o cancellazioni con penale).

In caso di frode o di uso non autorizzato della tua carta di credito da parti terze, la maggior parte delle banche e delle società fornitrici delle carte di credito si fanno carico del rischio e coprono tutti gli addebiti risultanti da tali frodi o usi non autorizzati. Questo potrebbe però comportare l'addebito sulla tua carta di un importo solitamente corrispondente a 50 EUR, o all'equivalente nella tua valuta. Nel caso in cui la società che rilascia la tua carta di credito o la banca ti addebiti tale importo a causa delle transazioni non autorizzate derivanti da una prenotazione effettuata sulla nostra Piattaforma, ti risarciremo tale importo, fino a un ammontare pari a 50 EUR (o all’equivalente nella tua valuta locale). Al fine di poter effettuare il risarcimento, assicurati di denunciare la frode al fornitore della carta di credito (in conformità con il suo regolamento e le sue procedure) e di contattarci immediatamente. Nell'email dovrai fornire una prova della franchigia addebitata (in base alle condizioni dell’emittente della carta di credito). Tale risarcimento si applica esclusivamente alle prenotazioni che si sono avvalse del server sicuro di Booking.com e solo dopo aver verificato che l’uso non autorizzato della tua carta di credito derivi da un’inadempienza o da un atto di negligenza da parte nostra e non da un tuo uso non corretto del server sicuro.

6. Pagamento anticipato, cancellazione, mancata presentazione e informazioni “Da sapere”

Effettuando una prenotazione presso un Fornitore di Viaggi, accetti e approvi le rispettive norme di cancellazione e di mancata presentazione di quel Fornitore di Viaggi e qualsiasi altra norma o condizione aggiuntiva del Fornitore di Viaggi applicabile alla tua prenotazione o durante il tuo soggiorno (inclusa la sezione “Da sapere” del Fornitore di Viaggi, presente sulla nostra Piattaforma, e le relative regole della struttura del Fornitore di Viaggi), inclusi i servizi e/o i prodotti offerti dal Fornitore di Viaggi (le norme e le condizioni di consegna/acquisto/uso/trasporto di un Fornitore di Viaggi si ottengono direttamente dal Fornitore di Viaggi stesso). Le norme generali di cancellazione e di mancata presentazione di ciascun Fornitore di Viaggi sono menzionate sulla Piattaforma nelle pagine informative riguardanti il Fornitore di Viaggi, durante la procedura di prenotazione e sull’e-mail di conferma o biglietto. Per alcune tariffe, costi o offerte speciali non sono consentite cancellazioni, rimborsi o modifiche. In caso di mancata presentazione o di cancellazione, il Fornitore di Viaggi può comunque addebitare la tassa di soggiorno (se applicabile). Prima di effettuare la prenotazione, verifica con attenzione la presenza di tali condizioni nei dettagli riguardanti il prodotto o il servizio che hai scelto. Se la Prenotazione del Viaggio richiede un anticipo sul pagamento o un pagamento anticipato totale o parziale, questa potrebbe essere cancellata (senza una precedente notifica di inadempienza o di avviso) nel caso in cui l’importo rimanente non possa essere prelevato integralmente nella data stabilita, così come previsto dalle condizioni di pagamento del Fornitore di Viaggi e nelle specifiche della prenotazione. Le condizioni di cancellazione e quelle relative al pagamento anticipato possono cambiare a seconda del settore, prodotto o servizio per ciascun Viaggio. Leggi con attenzione la sezione “Da sapere” (che trovi sotto le varie tipologie di Viaggi disponibili e in fondo alla pagina dedicata al Fornitore di Viaggi sulla nostra Piattaforma) e le informazioni importanti nella tua conferma di prenotazione, dato che particolari condizioni aggiuntive potrebbero essere applicate dal Fornitore di Viaggi (ad esempio relative a requisiti di età, deposito cauzionale, supplementi extra o condizioni relative alla cancellazione per i gruppi, letti supplementari, tariffe senza colazione gratuita inclusa, animali e carte di credito accettate). Un pagamento in ritardo, dati errati di conto bancario o carta di credito/debito, dati di carta di credito/debito non validi o fondi insufficienti mettono a rischio la prenotazione e potranno comportare il rifiuto di un rimborso di qualsiasi pagamento anticipato (specie se non rimborsabile) a meno che il Fornitore di Viaggi non accetti di effettuare il rimborso o permetta altre soluzioni previste dalle sue condizioni di pagamento anticipato e cancellazione.

Se desideri controllare, modificare o cancellare la tua Prenotazione del Viaggio, accedi alla tua e-mail di conferma e segui le istruzioni in essa contenute. Il Fornitore di Viaggi potrebbe addebitare una penale di cancellazione in conformità con quanto previsto dalle norme di cancellazione, di pagamento anticipato e di mancata presentazione della struttura stessa, e potresti non aver diritto al risarcimento di eventuali somme già pagate (in anticipo). Prima di effettuare la prenotazione, ti raccomandiamo di leggere con attenzione le norme relative alla cancellazione, al pagamento anticipato e alla mancata presentazione previste dalla struttura, e di ricordare di effettuare puntualmente i pagamenti successivi, così come previsto dalla prenotazione specifica.

Se arrivi tardi o in ritardo il giorno del check-in o prevedi di arrivare il giorno successivo, assicurati di informare (tempestivamente/per tempo) il Fornitore di Viaggi, che così saprà quando accoglierti, in modo da evitare cancellazioni del tuo Viaggio (Prenotazione) o addebiti per mancata presentazione. Se necessario, il nostro dipartimento di assistenza clienti può aiutarti a informare il Fornitore di Viaggi. Booking.com non accetta alcun obbligo o responsabilità per le conseguenze del tuo arrivo in ritardo o per cancellazioni o addebiti per mancata presentazione da parte del Fornitore di Viaggi.

7. (Corrispondenza e comunicazioni ulteriori)

Effettuando una Prenotazione del Viaggio acconsentirai a ricevere (i) un’e-mail poco prima della data di arrivo, contenente informazioni sulla tua destinazione e vari suggerimenti e offerte (anche da terze parti, qualora tu abbia espressamente fornito il consenso) relativi al tuo Viaggio (Prenotazione) e alla tua destinazione, (ii) un'e-mail dopo l'arrivo per dare una valutazione all'esperienza con il Fornitore di Viaggi e il Servizio di Viaggi e (iii) un’e-mail dopo il tuo soggiorno, con l’invito ad esprimere il tuo giudizio sulla struttura. Leggi le nostre norme sulla privacy e sui cookie per avere maggiori informazioni su altre modalità con le quali potremmo contattarti.

Booking.com non è responsabile nei confronti delle comunicazioni da parte del Fornitore di Viaggi o con esso che avvengono su o tramite la sua Piattaforma. Non è possibile avanzare diritti legati a richieste o comunicazioni dirette al Fornitore di Viaggi, o legati a qualsiasi forma di notifica di ricezione di richieste o comunicazioni. Booking.com non può garantire che ogni richiesta o comunicazione sarà ricevuta, letta, presa in carico, eseguita o accettata dal Fornitore di Viaggi in maniera precisa e puntuale.

Al fine di completare e portare a termine la Prenotazione del Viaggio con successo è necessario fornire un indirizzo e-mail valido. Non siamo responsabili in caso di indirizzi e-mail, numeri di telefono (fisso o cellulare) o numeri di carta di credito inesistenti o errati, né abbiamo l'obbligo di verificarne l'esistenza o la correttezza.

Eventuali reclami o richieste di risarcimento nei confronti di Booking.com o relativi al Servizio del Viaggio dovranno essere presentati il prima possibile, e in ogni caso entro 30 giorni dopo la data in cui si completerebbe l’uso del prodotto o del servizio (per esempio la data di check-out di un soggiorno). I reclami e le richieste che pervenissero dopo il detto periodo di 30 giorni potranno essere respinti, e il richiedente dovrà rinunciare a ogni suo diritto al risarcimento (di danni o costi).

A causa dei continui aggiornamenti delle tariffe e della disponibilità, consigliamo vivamente di effettuare degli screenshot durante il processo di prenotazione, da poter utilizzare come documentazione a supporto, se necessario.

Per i consumatori nello Spazio Economico Europeo: in caso di reclami, ti consigliamo di contattare prima la nostra Assistenza Clienti. Qualora la questione non venisse risolta, puoi inviare il reclamo tramite la piattaforma della Commissione Europea per la risoluzione online delle controversie, che trovi a questo indirizzo: http://ec.europa.eu/odr.

8. Ranking, Programma Strutture Preferite, stelle e giudizi degli ospiti

Il nostro obiettivo è mostrarti risultati di ricerca rilevanti per te, fornendoti un ranking di default personalizzato per i Fornitori di Viaggi sulla nostra Piattaforma. Puoi scorrere questo ranking di default, usare i filtri e ordinare i risultati secondo ranking alternativi e, pertanto, avere la capacità di influenzare la presentazione dei risultati di ricerca in modo da ricevere un ranking basato su altri criteri. Utilizziamo molteplici algoritmi per generare risultati di ranking predefiniti, dando vita a un processo in costante evoluzione.

Booking.com ha identificato i parametri seguenti in modo che siano più strettamente correlati con la tua ricerca di un Fornitore di Viaggi adatto e, alla luce di ciò, assegna una priorità a tali parametri negli algoritmi (parametri principali): la tua cronologia di ricerca personale, tasso di "click through" dalla pagina di ricerca alla pagina dell'hotel ("CTR"), numero di prenotazioni correlate al numero di visite sulla pagina del Fornitore di Viaggi sulla Piattaforma ("Conversion"), prenotazioni lorde (con inclusione delle cancellazioni) e nette (con esclusione delle cancellazioni) di un Fornitore di Viaggi. La Conversion e il CTR possono essere influenzati da vari fattori (anche non connessi tra loro), inclusi i punteggi recensioni (in forma aggregata o nei singoli componenti), la disponibilità, le condizioni, le tariffe (e la loro competitività), la qualità dei contenuti e determinate caratteristiche del Fornitore di Viaggi. La percentuale di commissione pagata dal Fornitore di Viaggi o gli altri benefit nei confronti di Booking.com (ad es., mediante disposizioni commerciali concluse con il Fornitore di Viaggi o con l'ausilio di partner strategici) possono avere un impatto sul ranking di default, così come la cronologia di pagamenti regolari da parte del Fornitore di Viaggi. Il Fornitore di Viaggi stesso può influenzare il suo ranking partecipando a certi programmi - che possono di volta in volta essere aggiornati - come il programma Genius, le offerte, il Programma Partner Preferiti e il Visibility Booster (questi ultimi due prevedono che il Fornitore di Viaggi paghi una commissione più elevata).

Le stelle mostrate su Booking.com per le strutture ricettive non sono determinate da Booking.com, ma dalle strutture stesse o da terze parti indipendenti, che forniscono una classificazione (oggettiva). Le offerte sono mostrate in base al numero di stelle (dal più basso al più alto o viceversa), che i fornitori stessi comunicano a Booking.com. In base ai regolamenti locali, le stesse sono assegnate da terze parti indipendenti (per esempio un'organizzazione ufficiale, anche indipendente) oppure si basano sull'opinione dei fornitori di alloggi, a prescindere da eventuali criteri oggettivi. Booking.com non impone obblighi formali sulla classificazione con le stelle e non si occupa di rivedere le stelle che sono state assegnate. Nel complesso, le stelle riflettono come la struttura risponde ai requisiti legali (se applicabili) o, in mancanza di regolamenti al riguardo, come questa risponde agli standard di settore in termini di prezzo e servizi disponibili. Tali standard e requisiti possono variare da Paese a Paese e da organizzazione a organizzazione.

Per consentire ai clienti di trovare in modo più semplice la struttura giusta in base alle loro preferenze di viaggio, Booking.com potrebbe assegnare ad alcune strutture una valutazione della qualità, che è determinata da Booking.com e mostrata tramite quadratini gialli. Per garantire la comparabilità, la valutazione della qualità si basa su molte (oltre 400) caratteristiche, che sono state divise in 5 categorie principali: (i) dotazioni/servizi offerti dalla struttura su Booking.com, (ii) configurazione della struttura, come dimensioni dell'unità, numero di camere e occupazione, (iii) numero e qualità delle foto caricate dalla struttura, (iv) punteggio medio delle recensioni degli ospiti, così come punteggi dettagliati, per esempio sulla pulizia, in quanto hanno dimostrato di essere particolarmente utili per i clienti nell'assegnazione della qualità di alcune strutture, e (v) storico dei dati anonimi e aggregati sulle prenotazioni (per esempio, per valutare la classificazione in stelle delle strutture prenotate). Usiamo queste molteplici caratteristiche per ricavare schemi statistici. In base a questi fattori, viene condotta un'analisi basata sull'apprendimento automatico, che si conclude in una valutazione della qualità (da 1 a 5, mostrata tramite 1-5 quadratini gialli vicino al nome della struttura) calcolata automaticamente e assegnata alla struttura.

Solo i clienti che hanno effettivamente soggiornato presso la Struttura Ricettiva saranno invitati a lasciare su Booking.com un giudizio sul soggiorno presso la relativa struttura e a indicare un punteggio circa alcuni aspetti del soggiorno, oppure potranno ricevere l'invito a lasciare una valutazione durante il soggiorno. Il giudizio dell'ospite (compreso quello richiesto durante il soggiorno), una volta completato, potrebbe essere (a) caricato sulla pagina del Fornitore di Viaggi presente sulla nostra Piattaforma allo scopo di fornire ai (futuri) clienti il tuo punto di vista circa il (livello di) servizio e la qualità del Fornitore di Viaggi, e (b) interamente o parzialmente utilizzato e posto da Booking.com, a sua unica discrezione (per es. per motivi legati al marketing, a scopi promozionali o per migliorare il servizio), sulla Piattaforma o sulle piattaforme dei social network, sulle newsletter, in caso di promozioni speciali, sulle applicazioni o sugli altri canali di proprietà di Booking.com e da esso ospitati, utilizzati o controllati. Al fine di offrire e mantenere giudizi recenti (e quindi rilevanti), i giudizi possono essere inviati entro un periodo limitato (3 mesi) successivo al soggiorno e ogni giudizio sarà disponibile solo per un periodo limitato (36 mesi) dalla sua comparsa online. Il ranking di default dei giudizi dipende dalla data in cui il giudizio è stato lasciato ed è relativo ad altri criteri ulteriori (come la lingua, i giudizi con commenti), ma il giudizio di un cliente che ha scritto [sempre] giudizi esaurienti e dettagliati (detto anche "Reporter di Viaggio") può comparire in cima all'elenco dei giudizi. Avrai la possibilità di scegliere tra ranking e filtri di vario tipo (per es. tipo di ospite, data, lingua, punteggio). Booking.com consente al Fornitore di Viaggi di rispondere ai giudizi. Ci riserviamo il diritto di modificare, rifiutare o rimuovere giudizi a nostra unica discrezione qualora essi violassero le nostre condizioni relative ai giudizi. Il modulo per il giudizio dell'ospite dovrà essere considerato un sondaggio e non includerà nessuna (ulteriore) offerta, invito o incentivo di qualsivoglia natura, neanche commerciale. Booking.com si impegna a controllare e a rimuovere per quanto possibile i giudizi che includono oscenità ed eventuali riferimenti a nomi di persone o a oggetti smarriti.

Booking.com non accetterà i giudizi che includono:

    Volgarità, espressioni sessualmente esplicite, incitamenti all'odio e alla violenza, contenuti discriminatori, minacce
    Riferimenti a persone concrete, attacchi personali nei confronti dello staff
    Promozione di attività illegali (per es. droga e prostituzione)
    Siti, e-mail e indirizzi, numeri di telefono, dati di carte di credito
    Commenti a sfondo politico

Booking.com e il Fornitore di Viaggi hanno entrambi diritto di terminare il rapporto per qualunque ragione (inclusi i casi di violazione del contratto o dichiarazione di bancarotta) previo periodo di preavviso, come concordato tra le parti.

9. Clausola di esonero da responsabilità

Ferme restando le limitazioni e le precisazioni indicate nelle ipotesi previste dai presenti termini e condizioni e per quanto consentito dalla legge, saremo ritenuti responsabili solo per i danni diretti e immediati effettivamente subiti, pagati o a cui si è andati incontro, dovuti a una mancata osservanza dei nostri obblighi nel rispetto dei servizi che avremmo dovuto assolvere. Il risarcimento potrà arrivare fino all’ammontare complessivo del costo della tua prenotazione, come stabilito nella e-mail di conferma della Prenotazione del Viaggio (o per una circostanza singola o per una serie di circostanze collegate).

Comunque, e per quanto consentito dalla legge, né noi né nessuno dei nostri operatori, responsabili, impiegati, rappresentanti, filiali, società affiliate, partner affiliati (di distribuzione), titolari di licenza, agenti o persone coinvolti/e nella produzione, nella sponsorizzazione, nella promozione o nella divulgazione del sito e dei suoi contenuti, saremo ritenuti responsabili per (i) perdite o danni punitivi, speciali, indiretti o consequenziali, perdite di produzione, di profitto, di reddito o di contratto, lesioni o danni al buon nome e alla reputazione, perdita del diritto, (ii) l’inadeguatezza delle informazioni (anche descrittive) del Fornitore di Viaggi (riguardanti le tariffe, la disponibilità e la classificazione), messe a disposizione sulla nostra Piattaforma, (iii) i servizi prestati o i prodotti offerti dal Fornitore di Viaggi o da altri partner commerciali, (iv) i danni (diretti, indiretti, consequenziali o punitivi), le perdite o i costi subiti, pagati o a cui si è andati incontro in seguito all’incapacità di utilizzo o al ritardo della nostra Piattaforma, ma conseguenti o collegati all’uso, o (v) lesioni fisiche, morte, danni alla proprietà o altri tipi di danni (diretti, indiretti, speciali, consequenziali o punitivi), perdite o costi subiti, pagati o a cui si è andati incontro, azioni (legali), errori, violazioni, colpe (gravi), cattiva amministrazione intenzionale, omissioni, negligenza, falsa dichiarazione, responsabilità civile o oggettiva per un atto illecito attribuibile parzialmente o totalmente al Fornitore di Viaggi o a uno dei nostri altri partner commerciali o ai loro impiegati, direttori, dirigenti, agenti, rappresentanti, prestatori d'opera o compagnie affiliate, i cui prodotti o servizi sono direttamente o indirettamente resi disponibili, offerti o pubblicizzati sulla Piattaforma o attraverso di essa, comprese le cancellazioni (anche parziali), l’overbooking, lo sciopero, la forza maggiore o qualunque altro evento fuori dal nostro controllo.

Booking.com non è responsabile (e nega ogni responsabilità) per l'uso, la validità, la qualità, la compatibilità, l'adeguatezza e la divulgazione del Viaggio, né per eventuali rappresentazioni, garanzie e condizioni di alcun tipo a tal riguardo (né in modo implicito, né legale, né di altro tipo), compresa nessuna garanzia implicita, per scopi specifici, sulla commerciabilità, sul titolo, sulla non-violazione e sull'adeguatezza. Dichiari e accetti che il relativo Fornitore di Viaggi sia l'unico responsabile e si assuma ogni responsabilità relativamente al Viaggio (comprese tutte le garanzie e le rappresentazioni effettuate dal Fornitore di Viaggi). Booking.com non è un (ri)venditore del Viaggio. Reclami o rivendicazioni in merito al Viaggio (compreso ciò che riguarda il prezzo offerto (speciale/promozione), le condizioni o richieste specifiche da parte dei Clienti) devono essere gestiti dal Fornitore di Viaggi. Booking.com non è responsabile (e nega ogni responsabilità) per tali reclami, rivendicazioni e obblighi (anche sul prodotto).

Sia che il Fornitore di Viaggi addebiti (o abbia già addebitato) il costo del Viaggio, sia che il pagamento dell'importo o di eventuali costi aggiuntivi (Viaggio) venga gestito da noi, in entrambi i casi accetti e dichiari di essere a conoscenza che è sempre responsabilità del Fornitore di Viaggi riscuotere, trattenere, inviare e pagare alle autorità competenti le tasse applicabili, calcolate in base al prezzo totale del viaggio o di eventuali costi aggiutivi. Booking.com non può essere ritenuta responsabile (né può essere chiamata a rispondere) per la riscossione, la trattenuta, l’invio o il pagamento alle autorità competenti delle tasse applicabili al costo del Viaggio o di eventuali costi aggiuntivi. Booking.com non agisce né opera in nessun caso in qualità di venditore ufficiale di qualsiasi prodotto o servizio reso disponibile sulla Piattaforma.

Caricando foto/immagini nel nostro sistema (per esempio, in allegato a una recensione) certifichi, garantisci e dichiari di possedere i diritti d’autore sulle foto/immagini, e accetti che Booking.com possa utilizzare le foto/immagini sul suo sito (anche mobile) e sulle app, in materiale promozionale e pubblicazioni sia online che offline, nelle modalità che Booking.com ritenga opportune. Concedi a Booking.com, in maniera non esclusiva, globale, irrevocabile, incondizionata e perpetua, il diritto e la licenza di utilizzare, riprodurre, mostrare, far riprodurre, distribuire, concedere in sub-licenza, comunicare e rendere disponibili le foto/immagini nelle modalità che Booking.com ritenga opportune. La persona che carica le foto/immagini si assume la piena responsabilità legale e morale per ogni eventuale rivendicazione avanzata da terze parti (inclusi, ma non esclusivamente, i proprietari di strutture ricettive) in seguito alla pubblicazione e all’utilizzo delle foto/immagini da parte di Booking.com. Booking.com non possiede né appoggia le foto/immagini caricate. La veridicità, la validità e il diritto di utilizzare tutte le foto/immagini sono garantiti dalla persona che carica le foto/immagini, e non sono responsabilità di Booking.com. Booking.com rifiuta qualunque responsabilità derivante dalle foto/immagini pubblicate. La persona che carica le foto/immagini garantisce che queste non contengano virus, trojan o file infetti, né materiale pornografico, illegale, osceno, offensivo, di cattivo gusto o inappropriato, e che le foto/immagini non infrangano nessun diritto di proprietà intellettuale, d’autore o di privacy di terze parti. Le foto/immagini che non rispondono ai criteri sopra elencati non saranno utilizzate e/o potranno essere rimosse/cancellate da Booking.com in qualunque momento e senza preavviso.

10. Diritti di proprietà intellettuale

Dove non diversamente specificato, il software richiesto per i nostri servizi o disponibile sulla nostra Piattaforma o utilizzato da essa e i diritti di proprietà intellettuale (compresi i diritti d'autore) dei contenuti, le informazioni e il materiale presente sulla nostra Piattaforma sono di proprietà di Booking.com B.V., dei suoi Fornitori di Viaggi o dei fornitori.

Booking.com detiene in via esclusiva tutti i diritti, titoli e interessi in materia di e nei confronti di tutti i diritti di proprietà intellettuale riguardanti l’aspetto grafico e l’interfaccia generale (inclusa l’infrastruttura) della Piattaforma tramite il quale il servizio viene reso disponibile (inclusi i giudizi degli ospiti e i contenuti tradotti). Nessuno è autorizzato a copiare, ricavare, riportare tramite link, pubblicare, promuovere, integrare, utilizzare, combinare, né in nessun altro modo utilizzare i contenuti (traduzioni e giudizi degli ospiti inclusi) o il nostro marchio in assenza di una nostra espressa approvazione scritta. Nel caso in cui un soggetto utilizzi o combini (in parte o totalmente) i nostri contenuti (inclusi i giudizi degli ospiti e le traduzioni) o in altro modo prenda possesso di qualsiasi diritto di proprietà intellettuale della Piattaforma o di qualsiasi contenuto (o traduzione), esso dovrà attribuire, trasferire e cedere interamente tali diritti di proprietà intellettuale a Booking.com. Qualsiasi utilizzo non conforme alla legge o una qualsiasi delle azioni o comportamenti sopra menzionati costituiscono una materiale violazione dei nostri diritti di proprietà intellettuale (inclusi i diritti di copyright e di tutela delle banche dati).

11. Legge applicabile, giurisdizione di appartenenza e risoluzione delle controversie

I presenti termini e condizioni, nonché la fornitura dei nostri servizi, saranno regolati e interpretati in conformità alla legge olandese. Nonostante quanto detto a proposito della giurisdizione, una persona fisica che si serva di uno qualsiasi dei nostri servizi per un uso che possa essere considerato estraneo alla sua attività professionale (di seguito indicato anche come "consumatore") può invocare le leggi vigenti nel Paese in cui ha la residenza abituale (ossia leggi che si applicano in ogni caso, a prescindere che la persona scelga o meno di avvalersi delle leggi del proprio Paese di residenza, e d'ora in avanti denominate "Disposizioni obbligatorie"). Qualsiasi controversia derivante da questi termini e condizioni generali e dai nostri servizi dovrà essere sottoposta esclusivamente ai tribunali competenti di Amsterdam, nei Paesi Bassi. Nonostante la clausola di competenza di cui sopra, un consumatore può anche presentare ricorso per l'esecuzione delle Disposizioni obbligatorie relative al caso specifico in un tribunale del Paese in cui è domiciliato, mentre un ricorso nei confronti di un consumatore può essere presentato solo davanti ai giudici del Paese in cui questi è domiciliato. Per i consumatori nello Spazio Economico Europeo: in caso di reclami, consigliamo di contattare prima la nostra Assistenza Clienti. Qualora la questione non venisse risolta, è possibile inviare il reclamo tramite la piattaforma della Commissione Europea per la risoluzione online delle controversie, presente a questo indirizzo: http://ec.europa.eu/odr.

Il testo originale in lingua inglese dei presenti Termini e Condizioni potrebbe essere stato tradotto in altre lingue. La versione tradotta è ufficiosa e a scopo meramente illustrativo, quindi priva di valore legale. In caso di contestazioni o di incongruenze o discrepanze tra il testo inglese e le traduzioni nelle altre lingue dei presenti Termini e Condizioni, il testo inglese prevarrà e sarà la versione conclusiva. Il testo inglese è disponibile sulla nostra Piattaforma (selezionando la lingua inglese) o verrà inviato previa richiesta scritta.

Nel caso in cui una qualsiasi delle clausole dei presenti Termini e Condizioni non sia valida, perda validità, sia o diventi non vincolante, continuerai ad attenerti a tutte le altre clausole quivi stabilite. In tal caso provvederemo a sostituire la suddetta clausola con una clausola che sia valida e vincolante, che abbia un effetto quanto più possibile simile a quella sostituita e che ti impegni ad accettare nel rispetto dei contenuti e degli scopi dei presenti Termini e Condizioni.

12. Informazioni su Booking.com e sulle compagnie di supporto

Il Servizio di Viaggi è fornito da Booking.com B.V., società privata a responsabilità limitata soggetta alle leggi dei Paesi Bassi e con sede legale in Herengracht 597, 1017 CE, Amsterdam, Paesi Bassi, e registrata alla Camera di Commercio di Amsterdam con il numero di iscrizione 31047344. La nostra partita IVA è NL805734958B01.

Booking.com ha sede ad Amsterdam, Paesi Bassi, ed è supportata a livello internazionale da vari gruppi di compagnie affiliate (le “compagnie di supporto”), che svolgono una funzione di supporto interno a beneficio di Booking.com. Alcune compagnie designate prestano servizi limitati di assistenza clienti (solo per via telefonica). Le compagnie di supporto non possiedono alcuna Piattaforma (e in nessun modo controllano, gestiscono, curano la manutenzione o ospitano la Piattaforma). Tali compagnie di supporto non sono autorizzate e non hanno il potere legale di fornire il Servizio di Viaggi, di rappresentare Booking.com o di stipulare alcun contratto in vece di, per o a nome di Booking.com. In nessun caso viene creato un rapporto (legale o contrattuale) con le compagnie di supporto. Le compagnie di supporto non operano, né sono autorizzate ad operare in qualità di rappresentanti ufficiali o fornitori di servizi di Booking.com. Booking.com non riconosce né considera il domicilio in nessun luogo, posizione o ufficio nel mondo (inclusi gli uffici delle proprie compagnie di supporto) diverso dall’ufficio registrato ad Amsterdam.