https://www.skyscanner.it/terms-of-service
Termini di servizio

Ultimo aggiornamento: febbraio 2020

Chi siamo?

Skyscanner (“noi” o “nostro” a seconda del contesto) fornisce servizi istantanei di ricerca viaggi online (confrontando i prezzi di voli, hotel e autonoleggi) e altri servizi di viaggio (i “Servizi”) a viaggiatori in tutto il mondo attraverso i nostri siti Web, le nostre app e altre piattaforme (le “Piattaforme”).

Skyscanner non è un’agenzia di viaggi e, pertanto, non è da ritenersi responsabile, in alcun modo, di fornire, impostare o controllare i prezzi applicabili a nessuna delle opzioni di viaggio o dei prodotti trovati e/o prenotati attraverso i nostri Servizi (“Prodotti di viaggio di parti terze”). Tutti i suddetti Prodotti di viaggio di parti terze sono forniti da agenzie di viaggio, compagnie aeree, hotel, tour operator o altre parti terze (“Fornitori di viaggio”) indipendenti e sono soggetti ai termini e alle condizioni di queste parti terze.

I nostri Servizi e le nostre Piattaforme sono forniti da Skyscanner Limited, una società a responsabilità limitata privata costituita e registrata in Inghilterra e Galles con numero 04217916.  Altre entità che, direttamente o indirettamente, controllano, sono controllate o sono sotto il controllo comune di Skyscanner vengono indicate in questi Termini come “Aziende del gruppo Skyscanner”. Tutte le informazioni sulla nostra compagnia, ivi inclusi, l’indirizzo di posta e la sede legale sono disponibili nella pagina Informazioni sull’azienda.

I presenti Termini

I presenti termini e condizioni (“Termini”) regolano l’accesso e l’utilizzo dei nostri Servizi e delle nostre Piattaforme da parte dell’utente, insieme alla nostra Informativa sulla privacy, all’Informativa sull’uso dei cookie e alle Linee guida per la community. Accedendo ai Servizi o alle Piattaforme, o utilizzandoli, l’utente conferma di aver letto, compreso e accettato i presenti Termini e quelli dell’Informativa sulla privacy, l’Informativa sull’uso dei cookie e le Linee guida per la community.

L’utilizzo da parte dell’utente di alcuni dei nostri Servizi e delle nostre Piattaforme (come i nostri prodotti “Skyscanner per le imprese”) è regolato da termini e condizioni diverse. In tal caso, l’utente ne verrà espressamente informato e i termini specifici sostituiranno o si aggiungeranno ai presenti Termini, a seconda dei casi.

I presenti Termini possono subire delle variazioni in qualsiasi momento a nostra discrezione. Nel caso in cui i presenti Termini dovessero subire delle variazioni, verranno pubblicati i nuovi termini e condizioni in modo che l’utente possa prenderne visione. L’uso continuato dei nostri Servizi o delle nostre Piattaforme successivo alle modifiche ai Termini, implicherà l’accettazione degli stessi. Nel caso in cui l’utente non dovesse accettare i presenti Termini, è invitato a interrompere l’utilizzo dei nostri Servizi o delle nostre Piattaforme.

Uso dei Servizi Skyscanner

È consentito utilizzare i nostri Servizi e le nostre Piattaforme solamente in conformità alle leggi applicabili e a scopi legittimi. Dal momento in cui l’utente accetta di rispettare i presenti Termini, verrà concessa una licenza non-trasferibile non-esclusiva per scaricare, accedere e usare i nostri Servizi e le nostre Piattaforme Skyscanner esclusivamente per scopi personali non commerciali e per nessun altro scopo. Nello specifico, tale licenza viene concessa a seguito del riconoscimento da parte dell’utente dei seguenti obblighi:

    è vietato l’utilizzo dei nostri Servizi o delle nostre Piattaforme per qualunque fine improprio o illecito, o per pubblicare, condividere o trasmettere qualunque materiale (i) diffamatorio, offensivo, osceno o altrimenti detestabile; (ii) che violi la riservatezza, la privacy o i diritti di qualunque parte terza, inclusi copyright, marchio commerciale o qualunque altro diritto di proprietà intellettuale; (iii) che sia pubblicato, condiviso o trasmesso a scopo pubblicitario o promozionale in relazione a sé stessi o a parti terze; oppure (iv) che sia fuorviante o deviante la vostra identità o che lasci intendere in qualunque modo che siate sponsorizzati, affiliati o connessi a Skyscanner; oppure (v) l’utente non dispone di alcun diritto o permesso che è necessario mettere a disposizione;
    è vietato l’uso dei nostri Servizi o delle nostre Piattaforme per scopi commerciali o in qualunque altra maniera che possa arrecare danno a Skyscanner o ledere la reputazione di Skyscanner;
    è vietato disassemblare, sottoporre a ingegneria inversa o decompilare qualunque software, applicazione, aggiornamento o hardware contenuto o disponibile tramite i nostri Servizi o le nostre Piattaforme, fatta eccezione dei casi previsti dalla legge;
    è vietato copiare, distribuire, rendere pubblico, vendere, affittare, prestare o utilizzare diversamente i nostri Servizi o le nostre Piattaforme, o cercare di violare o aggirare le misure di sicurezza predisposte per limitare l’accesso o l’uso da parte dell’utente dei nostri Servizi o delle nostre Piattaforme;
    è vietato usare o interferire con i nostri Servizi o le nostre Piattaforme in un modo che possa danneggiare, disabilitare, sovraccaricare, inficiare o compromettere i nostri sistemi o la nostra sicurezza o interferire con altri utenti;
    è vietato introdurre o trasmettere tramite i nostri Servizi o le nostre Piattaforme qualsiasi codice dirompente o dannoso, virus, worm, o trojan horse, o un attacco di “denial of service” o “spam”; oppure
    è vietato cancellare, modificare o rimuovere qualunque avviso di paternità, marchi registrati, denominazioni commerciali, loghi o altre designazioni presenti sui nostri Servizi o sulle nostre Piattaforme o far passare o cercare di far passare i nostri Servizi o le nostre Piattaforme come prodotto di qualunque persona diversa da Skyscanner.

L’utente accetta inoltre di non utilizzare alcun programma informatico automatizzato non autorizzato, agente software, bot, spider o altro software o applicazione per scansionare, copiare, indicizzare, ordinare o sfruttare in altro modo i nostri Servizi o le nostre Piattaforme o i dati in essi contenuti. Skyscanner ha investito molto nella raccolta, nell’analisi e nella presentazione di migliaia di fornitori di dati di viaggio e offre l’accesso ai dati di viaggio su base API commerciale. Qualsiasi violazione delle presenti disposizioni è da considerarsi pertanto una violazione materiale dei presenti Termini. Skyscanner si riserva il diritto di intraprendere qualunque azione tecnica o legale necessaria per individuare e limitare l’accesso automatizzato non autorizzato ai nostri Servizi e alle nostre Piattaforme.

Dal momento in cui l’utente si iscriva o usi qualunque funzionalità dei nostri Servizi o delle nostre Piattaforme che richiedono nome utente e password per effettuare l’accesso, accetta di essere responsabile della conservazione di tali password e dei dettagli di accesso in modo riservato e sicuro. Se l’utente viene a conoscenza o sospetta, per qualunque motivo, che la sicurezza delle proprie credenziali di accesso sia stata compromessa, è pregato di informare il nostro Helpdesk il prima possibile.

I nostri Servizi e le nostre Piattaforme non sono destinati a bambini di età inferiore a 16 anni e nessuno di età inferiore a 16 anni deve fornire informazioni ai nostri Servizi o alle nostre Piattaforme o tramite gli stessi. Non raccogliamo in nessun caso in maniera intenzionale informazioni personali da minori di età inferiore ai 16 anni e nell’eventualità in cui ci rendessimo conto di aver raccolto o ricevuto informazioni personali da un minore di età inferiore ai 16 anni, provvederemo a cancellare tali informazioni in conformità all’Informativa sulla privacy.

Nella misura in cui una qualunque parte dei nostri Servizi o delle nostre Piattaforme venga ospitata su un sito Web di terzi (ad esempio Facebook o altri siti di social media) e questi siti terzi presentino termini d’uso separati, l’utente acconsente di rispettare in pieno tali termini e condizioni, in aggiunta a questi Termini.

Condividere informazioni con noi

Prendiamo sul serio la privacy dell’utente, perciò operiamo costantemente nel rispetto delle leggi sulla protezione dei dati. L’utente riconosce che i i dati personali (definiti nella nostra Informativa sulla privacy) da lui inviati ai nostri Servizi o alle nostre Piattaforme, o tramite essi, possono essere da noi utilizzati in conformità con la nostra Informativa sulla privacy. Inoltre, l’utente conferma che tutti i dati personali forniti sono precisi e aggiornati e di aver ottenuto tutti i permessi, le licenze o le approvazioni necessarie per permetterci di usare queste informazioni nel rispetto dei presenti Termini, delle nostre Linee guida per la community e della nostra Informativa sulla privacy.

Nella misura in cui i nostri Servizi o le nostre Piattaforme permettono di pubblicare, caricare, trasmettere o rendere diversamente disponibile qualunque informazione, immagine, video o altro dato a Skyscanner o ad altri utenti Skyscanner (“Contenuto Utente”), l’utente conferma di:

    essere il solo responsabile del Contenuto Utente che ha caricato e di accettare e impegnarsi a non pubblicare nessun elemento per cui non detiene il diritto o il permesso di pubblicazione o per cui non può garantire la licenza a cui si fa riferimento nel paragrafo 2 seguente;
    sebbene tutti i diritti di proprietà intellettuale relativi a qualunque Contenuto Utente siano di proprietà dell’utente o dei suoi licenziatari e l’utente sia sempre libero di condividere il proprio Contenuto Utente con chiunque altro, l’utente trasferisce a Skyscanner e alle Aziende del gruppo Skyscanner un diritto non esclusivo, continuo, esente da diritti, internazionale, trasferibile e cedibile, di ospitare, usare o riprodurre, sia elettronicamente che in altri modi, mostrare pubblicamente, distribuire, modificare, adattare, pubblicare, tradurre e creare lavori derivati da qualsiasi Contenuto Utente (in conformità con la nostra informativa sulla privacy), inclusi gli usi pubblicitari e promozionali dei nostri Servizi o delle nostre Piattaforme. Ad esempio, potremmo rendere il Contenuto Utente disponibile ai nostri partner commerciali o ad altre Aziende del gruppo Skyscanner per la visualizzazione sui loro siti. L’utente mantiene il controllo del Contenuto Utente caricato sui Servizi Skyscanner e ha il diritto di terminare questa licenza in qualsiasi momento eliminando il Contenuto Utente o il proprio account Skyscanner. Il Contenuto Utente verrà eliminato prontamente entro 48 ore dalla richiesta di eliminazione.
    avere la responsabilità di creare i backup per il Contenuto Utente se ritenuto necessario, riconoscendo che Skyscanner non è tenuta ad archiviare, conservare, pubblicare o rendere disponibile il Contenuto Utente caricato dall’utente.

Se l’utente ci fornisce suggerimenti, commenti, miglioramenti, idee o altri commenti (“Feedback”), si impegna a trasferire irrevocabilmente la proprietà intellettuale di tali feedback e acconsentite all’utilizzo e alla condivisione degli stessi per qualunque scopo riteniamo opportuno, a nostra completa discrezione. Per lasciare un feedback, si prega di cliccare sull’etichetta “Feedback” o tramite il nostro Helpdesk.

Proprietà di Skyscanner

Tranne ove altrimenti indicato all’interno dei presenti Termini, tutti i diritti di proprietà intellettuale inclusi al copyright (incluso il copyright del software informatico), patenti, marchi registrati o denominazioni commerciali, diritti di disegno, diritti di database, know-how, segreti commerciali e diritti di riservatezza inerenti ai nostri Servizi e alle nostre Piattaforme (insieme, i “Diritti di Proprietà Intellettuale”) sono di proprietà di Skyscanner, che ne detiene la licenza. L’utente riconosce che utilizzando i nostri Servizi Skyscanner o le nostre Piattaforme Skyscanner non acquisirà nessun diritto, titolo o interesse su di essi eccetto per la licenza concessa in accordo con questi Termini L’utente conferma inoltre di non aver nessun diritto di accesso ai codici sorgente relativi ai nostri Servizi o alle nostre Piattaforme salvo se concesso da una licenza che permetta specificamente tale tipo di accesso.

Proprietà altrui

Rispettiamo i diritti di proprietà intellettuale altrui. Se l’utente ha motivo di ritenere che il suo copyright sia stato violato da qualsiasi contenuto presente sui nostri Servizi o sulle nostre Piattaforme, lo preghiamo di notificarci per iscritto tale presunta violazione inviando la notifica all’indirizzo legal@skyscanner.net, all’attenzione del nostro Ufficio legale. In alternativa, l’utente può contattare l’indirizzo:

Skyscanner Legal Department

Quartermile One, 15 Lauriston Place, Edinburgo, EH3 9EN

Per aiutarci a risolvere qualsiasi presunta violazione e, ove applicabile, per effettuare una notifica valida ai sensi del Digital Millennium Copyright Act (ai cui fini l’Ufficio legale è l’agente designato), si prega di includere le seguenti informazioni nella notifica:

    identificazione dell’opera protetta da copyright che si ritiene sia stata violata;
    identificazione del materiale di cui si rivendica la violazione e informazioni sufficienti per consentirci di individuarlo ragionevolmente nei nostri Servizi (ad esempio, fornendo l’URL del materiale);
    informazioni sufficienti affinché Skyscanner possa contattare l’utente: indirizzo, numero di telefono e, se disponibile, indirizzo e-mail;
    dichiarazione da parte dell’utente in cui si dichiara in buona fede di ritenere che l’uso contestato non sia autorizzato dal proprietario del copyright, dal suo agente o dalla legge;
    solo per le richieste di risarcimento ai sensi del DMCA: dichiarazione da parte dell’utente, fatta sotto pena di spergiuro, e con firma fisica o elettronica dell’utente, che le informazioni di cui sopra presenti nella notifica siano accurate e che l’utente stesso è il proprietario del copyright o è autorizzato ad agire per conto dell’effettivo proprietario del copyright.

Accuratezza del prezzo e limiti di garanzia

L’utilizzo dei Servizi e delle Piattaforme Skyscanner è interamente a rischio e pericolo dell’utente.

Sebbene abbiamo stipulato severe politiche di “accuratezza del prezzo” con tutti i Fornitori di viaggio che ci forniscono i dati di viaggi e facciamo del nostro meglio per garantire che i contenuti presentati su o attraverso i nostri Servizi e le nostre Piattaforme siano aggiornati e precisi, non possiamo garantire l’affidabilità e la precisione di tali contenuti.

Allo stesso modo, le nostre previsioni di prezzo si basano su dati in nostro possesso che si riferiscono all’andamento dei prezzi del passato, ma non vi è alcuna garanzia che le nostre previsioni siano corrette.

Forniamo i nostri Servizi e le nostre Piattaforme sulla base “as-is” e decliniamo espressamente ogni tipo di responsabilità, condizione o garanzia, in maniera esplicita o implicita, incluse, ma non solo, le relative garanzie di titolo, di non violazione, di commerciabilità e di precisione, così come ogni garanzia derivante da uso commerciale, corso di negoziazione o corso di esecuzione. Nei limiti imposti dalla legge, non forniamo rappresentazioni o garanzie di alcun tipo che i nostri Servizi o le nostre Piattaforme (a) siano precisi, completi e aggiornati; (b) siano sempre disponibili; (c) soddisfino sempre le vostre aspettative; o (d) siano sicuri o privi di errori, guasti, difetti, virus o malware.

Previsione dei prezzi

Iscrivendosi al servizio di Avvisi di prezzo, l’utente può ricevere da Skyscanner informazioni sulle previsioni di prezzo per i voli di interesse. Le previsioni di prezzo si basano sulla migliore ipotesi che è possibile fornire in uno specifico momento sulla base dei dati in nostro possesso riferiti alle tendenze del passato. Non vi è alcuna garanzia che le nostre previsioni siano corrette, poiché i prezzi e la disponibilità dei voli dipendono da parti terze, come spiegato sopra. L’utente può scegliere di affidarsi alle nostre previsioni, tuttavia, non ne possiamo garantire e non ne garantiamo la precisione e non ci assumiamo alcuna responsabilità per eventuali imprecisioni o per la mancanza di disponibilità dei prezzi indicativi forniti.

Effettuare prenotazioni tramite Skyscanner

Skyscanner non è un’agenzia di viaggi e non ci occupiamo di fornire nessuna delle opzioni di viaggio mostrate attraverso i nostri Servizi o le nostre Piattaforme, né di definire o controllare i prezzi mostrati. Tutti i Prodotti di viaggio di parti terze disponibili e/o prenotabili tramite i nostri Servizi o le nostre Piattaforme sono messi a disposizione da Fornitori di viaggio indipendenti.

Skyscanner facilita le prenotazioni con i Fornitori di viaggio ma non è responsabile e non ha nessun obbligo nei confronti dell’utente in relazione a tali prenotazioni. L’identità del Fornitore di viaggio pertinente e i termini e le condizioni applicabili alla prenotazione con loro (“Termini del Fornitore di viaggio”), saranno notificati al momento della prenotazione e l’utente deve assicurarsi di leggerli e comprenderli appieno prima di completare la prenotazione .

I Termini del Fornitore di viaggio dovrebbero stabilire quali diritti ha l’utente nei confronti del Fornitore di viaggio e definire le responsabilità del Fornitore nei confronti dell’utente nel caso in cui si verificassero eventi non previsti.

L’utente accetta di rispettare pienamente tutti i Termini del Fornitore di viaggio. L’utente riconosce che la violazione dei Termini del Fornitore di viaggio potrebbe comportare la cancellazione di biglietti o prenotazioni, la revoca dei vantaggi frequent flyer e di altri vantaggi e ulteriori addebiti.

A seconda del luogo di utilizzo delle nostre piattaforme per effettuare la prenotazione di due o più prodotti di viaggio nell’arco di 24 ore (ad esempio un volo e, separatamente, ma entro 24 ore dalla prima prenotazione, un hotel), le prenotazioni potrebbero essere classificate come “Pianificazione di viaggio correlata” a seconda di dove si trova l’utente e delle leggi sulla tutela dei consumatori applicabili. A seconda del luogo dove la Pianificazione di viaggio correlata è stata creata, l’utente potrebbe non ricevere lo stesso livello di tutela del consumatore che altrimenti potrebbe ricevere prenotando un volo e un hotel tramite un unico agente (dove potrebbe ottenere benefici applicabili alla prenotazione di pacchetti vacanza). Ciò significa che è necessario affidarsi a ciascun singolo Fornitore di viaggio per eseguire i suoi servizi e non fare ricorso legale all’organizzatore o al rivenditore di un pacchetto. Nell’eventualità di insolvenza di uno dei fornitori coinvolti nella Pianificazione di viaggio correlata, la tutela garantita dalla normativa europea in materia di pacchetti turistici non verrà applicata.

Limitazioni ed esclusioni di responsabilità

Nei presenti termini e condizioni sono esposti tutti gli obblighi e le responsabilità di Skyscanner in relazione ai nostri Servizi e alle nostre Piattaforme.

Skyscanner non ha alcuna responsabilità per eventuali accordi stipulati con terze parti a seguito dell’utilizzo dei nostri Servizi o delle nostre Piattaforme (incluso, senza limitazioni, qualsiasi Fornitore di viaggio). Per qualunque tipo di problema relativo alla prenotazione già effettuata o che si sta cercando di effettuare attraverso Skyscanner, l’utente riconosce di dover risolvere tale problema con il Fornitore di viaggio pertinente e che l’unico rimedio in tali circostanze, incluso qualsiasi rimborso, spetta al Fornitore di viaggio pertinente e non a Skyscanner. Laddove i nostri Servizi o le nostre Piattaforme contengano collegamenti ad altri siti e risorse fornite da parti terze, questi collegamenti sono da intendersi come offerti a scopo informativo. Non abbiamo alcun controllo sul contenuto di tali siti o risorse e non ci assumiamo alcuna responsabilità per essi o per eventuali perdite o danni che potrebbero derivare dal loro utilizzo.

È possibile visualizzare materiale pubblicitario inviato da terze parti sui nostri Servizi e sulle nostre piattaforme. Ogni singolo inserzionista è l’unico responsabile per il contenuto del suo materiale pubblicitario e Skyscanner non si assume alcuna responsabilità per il contenuto del materiale pubblicitario, inclusi, a titolo esemplificativo, eventuali errori, omissioni o inesattezze.

Nei limiti massimi permessi dalla legge, noi (insieme ai nostri funzionari, direttori, dipendenti, rappresentanti, affiliati, fornitori e parti terze) non accettiamo nessuna responsabilità per (a) qualunque tipo di imprecisione o omissione nei contenuti mostrati o reperiti attraverso i nostri Servizi o le nostre Piattaforme; o (b) qualunque fatalità, incidente, ritardo o qualunque perdita o danno speciale, esemplare, punitivo, indiretto, accidentale o consequenziale di qualunque tipo (ivi inclusa, senza alcuna limitazione, la perdita di profitti o di risparmi), sia sulla base di un contratto, illecito civile (inclusa negligenza), responsabilità oggettiva o in cui l’utente è incorso sulla base dell’accesso a, all’uso di, o all’impossibilità di accedere a o usare i nostri Servizi o le nostre Piattaforme o qualunque altro contenuto presente sugli stessi.

Nel rispetto dei presenti Termini e per quanto consentito dalla legge, la nostra massima responsabilità congiunta nei confronti dell’utente, derivante o in relazione a questi Termini o all’accesso a, uso di, o impossibilità ad accedere a o all’uso dei nostri Servizi o delle nostre Piattaforme è limitata alla somma di £100 (cento sterline britanniche).

Nulla in questi Termini limiterà o escluderà (a) la nostra responsabilità in caso di morte o lesioni personali causate da nostra negligenza o per nostra frode o dichiarazione fraudolenta; (b) qualsiasi altra responsabilità che non possa essere esclusa dalla legge; o (c) i diritti legali dell’utente.

Responsabilità dell’utente nei nostri confronti

Nel rispetto di questi Termini, l’utente sarà ritenuto responsabile e imputabile per qualunque tipo di azione legale, reclamo, processo, costo, perdite, danno e spesa (incluse, senza alcuna limitazione, le spese legali) incorse da noi o dalle Aziende del gruppo Skyscanner e da uno qualunque dei nostri funzionari, direttori, impiegati e agenti, derivanti dall’uso da parte dell’utente dei nostri Servizi o delle nostre Piattaforme o dalla violazione dei presenti Termini.

Conclusione

Skyscanner, a sua totale discrezione, può terminare immediatamente qualsiasi accordo con l’utente in base ai presenti Termini in qualsiasi momento previa notifica all’utente e/o, se si dispone di un account di accesso, annullando l’abbonamento e l’accesso al proprio account e rimuovendo qualsiasi Contenuto Utente caricato sui nostri Servizi o sulle nostre Piattaforme. Skyscanner può sospendere l’accesso e l’utilizzo da parte dell’utente, in tutto o in parte, senza preavviso e in qualsiasi momento, ad esempio per impedire all’utente di caricare qualsiasi Contenuto Utente, senza incorrere in alcuna responsabilità nei suoi confronti.

Disposizioni generali

L’utente riconosce che l’utilizzo non autorizzato dei nostri Servizi o delle nostre Piattaforme può comportare danni irreparabili e danni a Skyscanner e/o ai suoi affiliati o licenziatari per i quali i risarcimenti in denaro sarebbero inadeguati. Di conseguenza, nel caso in cui si verificasse tale uso non autorizzato, noi e i nostri affiliati e/o licenziatari (ove applicabile) ci riserviamo il diritto di richiedere immediatamente, in aggiunta a tutti gli ulteriori rimedi disponibili ai sensi di legge, un provvedimento inibitorio immediato.

L’invalidità o l’inapplicabilità di una qualunque disposizione (in parte o per intero) di questi Termini non pregiudica in nessun modo la validità o l’applicabilità delle restanti disposizioni (in parte o per intero). L’intera disposizione o una sua parte che è ritenuta invalida o inapplicabile da un tribunale della giurisdizione competente sarà considerata cancellata dai presenti Termini.

Questi Termini sono personali dell’utente. L’utente non ha alcun diritto di assegnare questi Termini, in tutto o in parte, a terzi senza il nostro consenso scritto.

Questi Termini rappresentano l’intero contratto vigente tra Skyscanner e l’utente e sostituiscono tutti i termini precedenti, le condizioni, gli accordi relativi all’uso dei nostri Servizi o delle nostre Piattaforme.

Interverremo prontamente su ogni segnalazione di Contenuto Utente che infranga questi Termini. Qualora l’utente sia a conoscenza o sospetti di attività illecite, è pregato di contattarci tramite il nostro helpdesk.

Qualsiasi inadempienza da parte di nostra di far rispettare uno qualsiasi dei presenti Termini non sarà interpretata come rinuncia a tali termini né una limitazione al diritto di far rispettare successivamente uno qualunque di questi Termini.

Una persona che non è parte di questi Termini non ha il diritto di far valere alcuna disposizione di questi Termini.

Indipendentemente dal Paese da cui si accede o si utilizzano i nostri Servizi o le nostre Piattaforme, per quanto consentito dalla legge, questi Termini e l’utilizzo da parte dell’utente saranno regolati in conformità alla legge vigente in Inghilterra e in Galles e si ritiene che l’utente sia sottoposto alla giurisdizione non esclusiva dei tribunali dell’Inghilterra e del Galles per risolvere eventuali controversie che potrebbero insorgere in seguito. Se l’utente utilizza le Piattaforme o i Servizi per scopi commerciali o tramite un programma informatico non autorizzato, come ulteriormente descritto e vietato nella sezione “Uso dei nostri servizi” dei presenti Termini, si sottopone alla giurisdizione esclusiva dei tribunali di Inghilterra e Galles per qualsiasi controversia derivante dai presenti Termini, a meno che non esista un accordo commerciale tra di noi che disciplini l’utilizzo da parte dell’utente e che contenga disposizioni diverse.

Contattateci

Per richiedere maggiori informazioni su Skyscanner o per proporre suggerimenti su come migliorare i nostri Servizi o le nostre Piattaforme, è possibile contattare il nostro helpdesk. In alternativa, è possibile scriverci all’indirizzo Quatermile One, 15 Lauriston Place, Edimburgo EH3 9EN, all’attenzione del nostro “Chief Legal Officer”.